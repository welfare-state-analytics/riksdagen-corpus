<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--84</head>
          <docDate when="2005-03-10">2005-03-10</docDate>
        </div>
      </front>
      <body>
        <div>
          <note n="63f3d807">
            ﻿
          </note>
          <note n="213d9409">
            Riksdagens protokoll
          </note>
          <note n="1387893b">
            2005/06:84
          </note>
          <note type="date" n="3c8160aa">
            Fredagen den 10 mars
          </note>
          <note n="70d154ce">
            Kl. 09:00 - 11:41
          </note>
          <note n="80668142">
            1 § Ledighet
          </note>
          <note n="0e04e828">
            Talmannen meddelade att Sermin Özürküt (v) ansökt om sjukledighet
            under tiden den 10 mars19 april.
          </note>
          <note n="bf008159">
            Kammaren biföll denna ansökan.
          </note>
          <note n="4a7e717c">
            Talmannen anmälde att Kenneth Kvist (v) skulle tjänstgöra som
            ersättare för Sermin Özürküt.
          </note>
          <note n="d3a6aae8">
            2 § Anmälan om kompletteringsval till utskott
          </note>
          <note n="32bc9cbe">
            Talmannen meddelade att Folkpartiet liberalernas riksdagsgrupp
            på grund av uppkomna vakanser anmält Liselott Hagberg som suppleant
            i socialförsäkringsutskottet och Lars Tysklind som suppleant i
            miljö- och jordbruksutskottet.
          </note>
          <note n="973c20e9">
            Talmannen meddelade att Vänsterpartiets riksdagsgrupp under Sermin
            Özürküts sjukledighet anmält Kenneth Kvist som suppleant i utrikesutskottet.
          </note>
          <note n="fcbfe233">
            Talmannen förklarade valda till
          </note>
          <note n="1da5c01d">
            suppleant i socialförsäkringsutskottet
          </note>
          <note n="b67bbbf2">
            suppleant i miljö- och jordbruksutskottet
          </note>
          <note n="07077887">
            Talmannen förklarade vald under tiden den 10 mars19 april till
          </note>
          <note n="66cd1ecf">
            suppleant i utrikesutskottet
          </note>
          <note n="0c91cddc">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="375f42b4">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="c61b2d71">
            KOM(2005)628
          </note>
          <note n="0c010793">
            4 § Hänvisning av ärende till utskott
          </note>
          <note n="eeeebb3b">
            Föredrogs och hänvisades
          </note>
          <note n="3648f05f">
            5 § Fastighetsrättsliga frågor
          </note>
          <note n="7b484304">
            Föredrogs
          </note>
          <note type="speaker" n="1746d96d">
            Anf. 1 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-82d6348217fdd818-0" n="a6c2005d" next="i-6dc7e95ab2266ae9-0">
            <seg n="0c6ce51d">
              Herr talman! I måndags var jag på banken och fick ett lån för
              att köpa en fastighet. Jag är nu inte bara husägare utan också
              fastighetsägare. Vi har alltså haft tomträtt. Och min man och
              jag är inte ensamma. Det finns inte mindre än 80 854 tomträtter
              i Sverige. I mitt hemlän finns 3 576.
            </seg>
            <seg n="822c51f0">
              Att tala om att man ville köpa sin tomt av kommunen var ända
              fram till början av 90-talet en mycket känslig fråga i min hemkommun.
              Nu har den attityden förändrats. Till och med i det röda Gävle
              kan man tänka sig att sälja ut tomträttsfastigheterna, men då
              till högre och högre priser. I en del områden hemmavid fördubblas
              priset.
            </seg>
            <seg n="d9519251">
              Det anmärkningsvärda i hela processen är att tomträttsinnehavaren
              inte får information om att priserna ska höjas. Hade inte jag
              varit politiker och haft insyn i vad som skulle beslutas i kf
              i Gävle i måndags hade jag efter den 1 april fått betala betydligt
              mer för min tomträtt än vad jag nu fick göra.
            </seg>
            <seg n="a59f3c9e">
              Tomträtter infördes av sociala skäl i början av 1900-talet. Genom
              att man inte behövde köpa tomtmark utan i stället kunde betala
              en årlig tomträttsavgäld underlättades för fler att kunna skaffa
              sig ett eget hem. Det var bra, men funktionen är inte densamma
              i dag. I dag har det tvärtom blivit så att människor riskerar
              att tvingas ifrån sina hus till följd av orimlig hantering av
              tomträtterna från kommunal sida och från statens sida. Det gäller
              ökningen av tomträttsavgälderna, prissättningen för dem som vill
              friköpa sin tomt och fastighetsskatten som tomträttshavarna får
              betala. Synsättet på tomträtter skiljer sig åt mellan kommunerna.
              I till exempel Göteborg har man trots omfattande protester höjt
              avgälderna i takt med stigande taxeringsvärden.
            </seg>
            <seg n="d757bbf1">
              Regeringen lade i december 1998 fram en lagrådsremiss med förslag
              till nya regler för beräkning av tomträttsavgäld. Någon proposition
              lämnades aldrig till riksdagen. Justitieministern har sagt att
              lagrådsremissens behandling innebar att det kom fram synpunkter
              som gjorde det angeläget att ytterligare studera effekterna av
              det föreliggande förslaget och att beredningen av frågan inom
              Regeringskansliet därför inte har kunnat avslutas. Varför händer
              ingenting? Varför ska alltid alla frågor som har med äganderätt
              att göra dras i långbänk?
            </seg>
            <seg n="8bdab193">
              Det är hög tid att tomträttsinnehavarna får erbjudande om att
              friköpa sin tomt så att valet ligger hos tomträttsinnehavaren.
              Kanske majoriteten i dag kan svara på frågan vad som kommer att
              hända med värdeuppräkningen av avgälderna. Ska de beräknas på
              taxeringsvärdet med årliga värdeuppräkningar? Hur ska då storstadsborna
              ha råd att bo kvar i sina hus? Det är inte rimligt att tomträttsavgälderna
              ska fungera som en extra fastighetsskatt. Ge oss besked i dag!
            </seg>
            <seg n="2312bef4">
              Herr talman! Ibland uppstår det frågetecken om var den lagliga
              gränsen går mellan grannars tomter eller andra fastighetstyper.
              I dagsläget gäller i första hand de gränsrör, råstenar eller liknande
              markeringar som placerades i marken när fastigheten administrativt
              bildades. Idéer är nu på frammarsch om att i stället låta koordinater
              i ett rikstäckande referenssystem definiera samtliga gränspunkter.
              En sådan förändring skulle kräva en ny lagstiftning och också
              en del tekniska och ekonomiska insatser.
            </seg>
            <seg n="6386c315">
              I betänkandetexten hänvisar majoriteten till att det sedan hösten
              2001 pågår ett doktorandprojekt som ska se över förutsättningarna
              för att införa systemet att bestämma fastighetsgränser med koordinater.
              Man skriver i texten att man vill avvakta avhandlingen, som ska
              presenteras våren 2007. Vidare säger man att avsikten är att Lantmäteriet
              därefter ska ta ställning till den fortsatta hanteringen av frågan.
              Jag tycker att det är en något märklig delegering av makt och
              lagutvecklingsansvar till Lantmäteriet. Det kanske jag också kan
              få svar på.
            </seg>
            <seg n="41a333ca">
              Vidare kan man i majoritetstexten läsa att det finns en positiv
              attityd till mitt förslag. Man anser att det finns all anledning
              att på olika sätt beakta möjligheten att använda ett koordinatsystem
              när nya applikationer som bygger på information i digital form
              tillkommer men säger att man inte nu kan ställa sig bakom förslaget
              och utreda frågan. Detta tycker jag är ännu ett tecken på den
              här segheten och långsamheten.
            </seg>
            <seg n="2663ebd6">
              Det är synd att det ska vara så segt och svårt för Socialdemokraterna
              att satsa på ny teknik och förenklingar. Vi vet ju att alla gamla
              handlingar om fastigheter snart finns i digital form och därmed
              blir tillgängliga via Internet för alla och envar. Alla kartor
              med aktuella uppgifter om dagens terräng blir också i allt större
              utsträckning digitala. Det innebär att det skulle gå att åstadkomma
              utomordentligt stora rationaliseringsvinster i fastighetsöverlåtelse-
              och fastighetsbildningsprocesserna om det fanns en färdig lagstiftning
              om rättsverkan för fastighetsgränsers koordinater.
            </seg>
            <seg n="bc15fccd">
              Jag anser att det ligger i skattebetalarnas och samhällets intresse
              att snarast hämta hem effekterna av de miljardinvesteringar som
              genomförs genom utökade digitala databaser med uppgifter om fastigheter
              och terräng. Elektroniska ansökningsförfaranden, digitala arkiv,
              GPS, Galileosystemet och e-tjänster bör införas och fullt ut utnyttjas
              på den svenska fastighetsmarknaden. På det sättet skulle alla
              transaktionskostnader kunna minska dramatiskt och avgifter och
              skatter kunna sänkas rejält. Därför har jag föreslagit detta för
              bostadsutskottet, men där har majoriteten tyvärr sagt nej.
            </seg>
            <seg n="c941844a">
              Herr talman! Till sist vill jag nämna att det är bra att vi nu
              äntligen har fått en utredare som ska se över ersättningsreglerna
              vid expropriation. De nuvarande reglerna, som har funnits sedan
              början av 70-talet, är verkligen i behov av att ses över. Trots
              att vi fick ett tillkännagivande har det dröjt två år innan regeringen
              tillsatte en utredare. Detta är ytterligare ett exempel på hur
              majoriteten ständigt och jämt ska dra varenda fråga i långbänk
              och än en gång har det, som jag sade tidigare, med äganderättsfrågor
              att göra.
            </seg>
            <seg n="c5abf451">
              Lagutvecklingen på fastighetsrättens område gör majoriteten alltid
              till långbänksfrågor. När det vankas nya skatteintäkter på fastigheter
              är dock regeringen snabb i handläggningen.
            </seg>
            <seg n="792915ca">
              Det finns all anledning att återkomma och diskutera de här frågorna
              framöver. Fastighetsrätten är nämligen ett viktigt område att
              reformera för den nya regeringen efter den 17 september!
            </seg>
            <seg n="b96a725c">
              Kristdemokraterna, herr talman, står bakom alla sina reservationer
              och det särskilda yttrandet. För tids vinning yrkar jag dock bifall
              bara till reservation nr 1.
            </seg>
          </u>
          <note n="262d082a">
            Anf. 2 EWA THALÉN FINNÉ (m):
          </note>
          <u who="ragnwi_marcelind_6c3d71" xml:id="i-6dc7e95ab2266ae9-0" n="a6c2005d" prev="i-82d6348217fdd818-0">
            <seg n="edff80c9">
              Herr talman! Äganderätten är i grunden det finaste jag vet. Äganderätten
              som den är beskriven bland annat i regeringsformen ska skydda
              den enskilda människans rätt mot staten och kommunen. Dock är
              det så att äganderätten har ett förhållandevis svagt skydd i Sverige,
              även om det står i 2 kap. 18 § första stycket regeringsformen
              att varje medborgares egendom är tryggad genom att ingen kan tvingas
              att avstå sin egendom till det allmänna eller till någon enskild
              genom expropriation eller annat sådant förfogande eller tåla att
              det allmänna inskränker användningen av mark eller byggnad utom
              när det krävs för att tillgodose angelägna allmänna intressen.
              Även Europakonventionen om mänskliga rättigheter, som numer ingår
              i svensk lag, ger ett bra skydd.
            </seg>
            <seg n="9bb02317">
              Trots detta upplever många att de inte har det skydd för sin
              egendom som de faktiskt skulle kunna förvänta sig. Detta är naturligtvis
              ett problem. Historiskt sett har det privata ägandet av jord,
              skog och hus varit både vanligt och betydelsefullt. Alla människor
              har rätt att äga och förfoga över frukterna av sitt arbete. Staten
              har en moralisk skyldighet att respektera allas ägande. Ägandet
              är dessutom grunden för vår gemensamma välfärd.
            </seg>
            <seg n="38093b6e">
              Trots äganderättens betydelse måste äganderätten ständigt försvaras
              mot politiker som vill inskränka den för att stärka den politiska
              makten att styra samhället. Exemplen är ganska många. För att
              ta några har vi expropriationslagstiftningen, förvärvslagstiftningen
              och den kommunala förköpsrätten. Dessa lagstiftningar vill vi
              se över eller avskaffa.
            </seg>
            <seg n="b2a1c44a">
              Förutom den översyn av expropriationsersättningsreglerna som
              äntligen har kommit i gång vill vi moderater att ändamålen för
              expropriation ses över. Som Ragnwi Marcelind sade tog det två
              år efter det att riksdagen fattade beslutet innan utredningen
              kom i gång. Från vår sida tycker vi att det är en oacceptabel
              fördröjning. Vi anser att dagens regler är alltför vida och oprecisa.
              Det är för lätt att ta till expropriation utan att den är påkallad
              av ytterst angelägna samhällsintressen. Enligt vår uppfattning
              ska expropriation enbart komma i fråga när synnerliga, viktiga
              samhällsintressen så påkallar och alla andra alternativ har prövats.
            </seg>
            <seg n="7ca15844">
              Mot bakgrund av detta föreslår vi att en genomgripande översyn
              av hela expropriationslagen genomförs. Översynen ska i första
              hand syfta till att begränsa och tydliggöra de ändamål som kan
              åberopas. Det bör enbart kunna användas för stats eller kommuns
              ytterst angelägna uppgifter och samhällsåtaganden, däribland värnande
              om människors liv, hälsa, säkerhet och för skydd av natur och
              miljö.
            </seg>
            <seg n="60ac3c3a">
              Det är också mycket angeläget att överväga om eller i vilka fall
              rätt till expropriation ska kunna användas för enskilda rättssubjekt.
              Det händer i dag att ett företag får rätt att expropriera ett
              annat, vilket då ger det ena företaget möjlighet till inkomst
              och vinst som det exproprierade företaget har förlorat.
            </seg>
            <seg n="c35d493d">
              En annan situation som vi tycker ska belysas gäller frågan när
              expropriationen skett utifrån ett ändamål och egendomen senare
              används i annat syfte; kanske ett syfte som den tidigare ägaren
              själv hade velat genomföra. Vi är medvetna om att lösningen på
              det senare problemet kan vara mycket svår att finna.
            </seg>
            <seg n="9d033560">
              Det skulle också kunna övervägas om exproprierad egendom skulle
              kunna återköpas av tidigare ägare av marken då den som exproprierat
              inte längre använder den. Som exempel kan ges de stora arealer
              mark som försvaret exproprierat genom åren, som nu inte längre
              används och troligtvis kommer att säljas. Det skulle kunna vara
              på sin plats att den ursprungliga ägaren eller dennes arvtagare
              gavs möjlighet att återköpa egendomen till ett pris fastställt
              utifrån en indexuppräkning av den ursprungliga expropriationsersättningen.
            </seg>
            <seg n="df238deb">
              Naturligtvis finns det många svårigheter med flera av de synpunkter
              som vi framför, men vi tycker att det vore väsentligt att en utredning
              tar sig an frågeställningarna och belyser dem så att en översyn
              av expropriationslagen blir komplett.
            </seg>
            <seg n="1d8181d0">
              Jag vill i det här sammanhanget också säga ett par ord om Riksrevisionens
              redogörelse när det gäller frågan om marklösen, som vissa myndigheter
              hanterar. Riksrevisionen har pekat på ett flertal punkter som
              behöver förbättras. Jag vill lyfta fram ett fåtal av dessa, bland
              annat vill jag peka på det ojämlika förhållande som gäller mellan
              markägare och staten.
            </seg>
            <seg n="fd911a00">
              Det är viktigt att de myndigheter som har genomgått revisionen
              förtydligar sitt arbetssätt, till exempel så att en enskild vet
              att hon alltid har rätt att få ersättning för ombudskostnader,
              att värderingsgrunderna får en översyn och att det görs en systematisk
              uppföljning av hur marklösen används. Regeringen bör snarast verka
              för att de åtgärder som Riksrevisionen anför blir genomförda.
            </seg>
            <seg n="2a0ddc3a">
              Jag vill här också bara tillägga att vi anser att den kommunala
              förköpslagen avskaffas. Vi är säkra på att det skulle bidra till
              en sundare fastighetsmarknad.
            </seg>
            <seg n="b6539140">
              I det här sammanhanget vill jag också säga några ord om jordförvärvslagen.
              Resterna av bosättningsplikten har inte något avgörande för om
              det kommer att bo människor i glesbygd eller inte. Den påverkar
              heller inte om det finns företag i en bygd eller inte. Den är
              otidsenlig, och det är faktiskt förvånande att vi har regler kvar
              där staten försöker tvinga människor att bo på en viss plats.
              Det anser vi om all landsbygd, vare sig det är skogsbruk eller
              skärgårdsöar. Om vi värnar landsbygden är det helt andra åtgärder
              som krävs, ett bättre företagsklimat som ger arbetstillfällen
              och bättre infrastruktur som både möjliggör arbetspendling och
              företagande.
            </seg>
            <seg n="4b41a2b7">
              I grunden anser vi att jordförvärvslagen skulle kunna avskaffas,
              dock finns det en fråga som gör att vi i dagsläget inte är beredda
              att avskaffa den helt. Det gäller områdena där omarrondering sker.
              Så länge detta pågår finns det enligt vår uppfattning skäl till
              att jordförvärvslagen finns kvar.
            </seg>
            <seg n="943a1f2b">
              Vi anser därutöver att tomträttsinstitutet, det vill säga rätten
              för kommuner att nyupplåta tomträtter, ska avskaffas. Man kan
              alltid utifrån det kommunala självstyret hävda att detta borde
              vara en fråga för varje kommun. Men här håller inte vi med. Vi
              anser utifrån den enskildes perspektiv att mark ska upplåtas med
              äganderätt. För detta har vi flera skäl, bland annat att den framtida
              avgiften för tomträtter är mycket osäker. Det kan vi ju se med
              de avtal som skrivs om i nutid och som skapar mycket stora höjningar
              av avgiften som den som bor i huset får betala. Det ger mycket
              fördyrade boendekostnader. Därutöver betalar man fastighetsskatt
              även på en bit mark man inte äger utan hyr. Dessutom anser vi
              att det är fel att många i dag får betala oerhört stora summor
              för en egendom, sitt hus, på mark som kommunen äger och som man
              hyr.
            </seg>
            <seg n="2ceb26b5">
              När vi sedan kommer till redan upplåtna tomträtter anser vi att
              alla kommuner bör erbjuda husägarna att friköpa tomten. Det anser
              vi dock inte ska vara något tvång för kommunerna. Men vi tycker
              att, så som många kommuner redan i dag har gjort, till och med
              Gävle som vi hörde nyss, de kommuner som ännu inte har gjort det
              bör erbjuda ägarna av husen att få köpa tomten.
            </seg>
            <seg n="fbfe492b">
              Herr talman! Jag vill även i den här debatten ta upp en kanske
              udda fråga utifrån det jag pratat om tidigare. Det gäller att
              kommuner borde ha ett informations- och samrådsansvar mot näringsidkare
              vid större reparationsarbeten på gator och torg. Arbetena kan
              vara så omfattande att de starkt inskränker en näringsidkares
              möjlighet att driva sitt företag. Ett exempel kan vara en krog
              som brukar ha uteservering under sommarhalvåret. Kommunen gräver
              upp trottoaren till exempel för omläggning av rör, och hela utesäsongen
              blir förstörd. En näringsidkare kan förlora stora pengar på det.
              Att reparationsarbete är nödvändigt är självklart, men lika självklart
              borde det vara att kommunen skulle ha både ett informations- och
              ett samrådsansvar gentemot näringsidkaren för att försöka finna
              en godtagbar lösning för bägge parter.
            </seg>
            <seg n="a3066304">
              Jag vill sedan säga några ord om att vi begär att en utredning
              ska tillsättas som ska titta på frågan om häradsallmänningar.
              En häradsallmänning är ostyckad mark som tillhör ägarna av vissa
              fastigheter inom ett härad. Det finns i dag ca 60 häradsallmänningar.
              Vi är säkra på att i många fall kanske de flesta fungerar de utmärkt.
              Dock finns det fall där de inte gör det. Vi skulle vilja att en
              utredning tittar på följande frågor:
            </seg>
            <seg n="ca67c299">
              Vi har inte på något sätt tagit ställning för vad som skulle
              vara bäst. Dock anser vi att en utredning som tittar på dessa
              frågor kanske skulle komma fram till ett resultat som kan hjälpa
              de människor som uppfattar att häradsallmänningar inte fungerar
              helt utmärkt.
            </seg>
            <seg n="a9b54ffc">
              Herr talman! Jag vill yrka bifall till reservation 1. Självklart
              står vi bakom våra samtliga reservationer och vårt särskilda yttrande.
            </seg>
          </u>
          <note type="speaker" n="d563908d">
            Anf. 3 LARS TYSKLIND (fp):
          </note>
          <u who="lars_tysklind_d8e722" xml:id="i-5f8e2b91a27e4bf6-0" n="41810270">
            <seg n="34aa1a82">
              Herr talman! Det handlar om fastighetsrättsliga frågor i dag.
              Både de motioner som har väckts i frågan och skrivelsen från Riksrevisionens
              styrelse visar att fastighetsrättsliga frågor ofta handlar om
              avvägningar mellan enskilda och allmänna intressen med tryck på
              enskilda.
            </seg>
            <seg n="b14aa88c">
              Folkpartiets utgångspunkt är att det naturligtvis kan finnas
              ett stort behov och är viktigt för samhället att kunna planera,
              men det ska endast i undantagsfall innebära en inskränkning av
              den individuella friheten och det enskilda ägandet. Tvånget mot
              den enskilde måste naturligtvis begränsas så långt som möjligt.
              De regler som finns måste vara väl motiverade när man ger sig
              på det enskilda ägandet och den enskilda dispositionsrätten. Annars
              anser vi att befintliga regler ska tas bort och att förslag på
              regler inte ska införas.
            </seg>
            <seg n="eea92250">
              Herr talman! Jag yrkar bifall till reservation nr 13, men jag
              står naturligtvis bakom samtliga reservationer där Folkpartiet
              är med. Jag kommer inte att beröra dem alla i dag.
            </seg>
            <seg n="8d340ec9">
              Vi har ett särskilt yttrande där Folkpartiet tillsammans med
              Moderaterna och Kristdemokraterna har tagit upp frågan om ersättningsreglerna
              vid expropriation. Jag säger som föregående talare har sagt, nämligen
              att det är naturligtvis bra att utredningen har kommit i gång.
              Men jag ser det som ett förhalande från regeringens sida att man
              har dröjt närmare två år innan direktiven har lagts fram. Det
              kommer att ta i det närmaste tre år innan man kommer till resultat
              i frågan. Det kan inte ens de socialdemokratiska ledamöterna i
              utskottet anse vara en rimlig tid. Det går att jämföra med andra
              utredningar där regeringen verkligen vill ha snabba resultat.
              Det finns till exempel den pågående tandvårdsutredningen där man
              på bara några månader kan få fram resultat naturligtvis med helt
              andra syften. Hade viljan funnits hade det naturligtvis kunnat
              gå mycket fortare. I utskottstexten nämns en viss tidsutdräkt.
              Det får väl ändå ses som ett kraftigt understatement i frågan.
            </seg>
            <seg n="d70e2d7d">
              Folkpartiet står naturligtvis fast vid sitt tidigare ställningstagande
              att de ekonomiska ersättningarna ska ske utifrån utgångspunkten
              ett fullt marknadsvärde vid expropriationen. Det är ändå en tvångssituation
              för den enskilde. Just med det argumentet vill vi också att den
              så kallade presumtionsregeln ska tas bort. Vi har tidigare diskuterat
              att det är helt orimligt att det i det sammanhanget är den enskilde
              som har bevisbördan.
            </seg>
            <seg n="68633401">
              Herr talman! Jag ska ta upp några andra punkter där det enskilda
              ägandet står i centrum. Folkpartiet anser till exempel i en reservation
              att jordförvärvslagen ska upphävas. Det beror på att vi anser
              att den inte fyller sitt syfte. Sedan finns det naturligtvis vissa
              ideologiska utgångspunkter i frågan. Man ska naturligtvis i princip
              kunna sälja till vem man vill. Här är det inskränkningar i dispositionsrätten.
              Då måste det finnas klara motiv för det, och det tycker vi saknas.
              Det har tagits upp tidigare, men lagen har inte lett till någon
              ökad bosättning i glesbygd. Det finns inga belägg för det.
            </seg>
            <seg n="e8be47b1">
              Det finns farhågor för en ägarkoncentration och obalans mellan
              olika ägarkategorier, som också togs upp när vi debatterade jordförvärvslagen
              förra gången. Vi har sagt att det är en konkurrensfråga som i
              stället borde finnas med i konkurrenslagstiftningen. Frågan om
              omarronderingar anser vi är viktig, men den kan placeras i annan
              lagstiftning. Jordförvärvslagen har egentligen inget syfte längre
              och behöver därför upphävas.
            </seg>
            <seg n="5bdcb8d7">
              I reservation 13 tas frågan om boplikt upp, som jag yrkade bifall
              till. Den handlar om problemen med omvandling till fritidsboende
              i framför allt kustsamhällen. I en del motioner har förslag lagts
              fram om att lösa problemen genom att skapa ett slags boplikt.
              För att få köpa ett hus ska man förplikta sig att bo i det.
            </seg>
            <seg n="58dad300">
              Utskottsmajoriteten konstaterar att det är en komplex fråga.
              Men det är ett vagt ställningstagande. Det borde vara på sin plats
              att göra ett principiellt ställningstagande i frågan och avfärda
              boplikten som ett instrument för att skapa levande kustsamhällen.
              Nu gör man det som jag anser riktiga ställningstagandet att PBL,
              plan- och bygglagen, är ingen väg att gå. Även Plan- och bygglagskommittén
              har kommit fram till att det är en alldeles för komplex fråga
              att lösa med hjälp av plan- och bygglagen. Men i och med att utskottsmajoriteten
              konstaterar att frågan är så komplex lämnas frågan än en gång
              obesvarad. Man tar inte ställning. Förra gången var skälet att
              PBL-kommitténs arbete pågick. Det skälet finns nu inte längre.
            </seg>
            <seg n="29547bf9">
              Herr talman! Jag har utvecklat den här frågan i tidigare debatter.
              Jag nöjer mig nu med att konstatera att den principiella invändningen
              är att boplikt är ett alldeles för stort ingripande i det enskilda
              ägandet liksom med jordförvärvslagen. I reservation 13 tar vi
              upp erfarenheter från Norge. Det har gjorts en utvärdering i Norge
              som har haft boplikt i 75 kommuner. Den konstgjorda marknaden
              har ur vissa aspekter mycket negativa konsekvenser. Bland annat
              kan vi konstatera att i och med att marknaden har delats upp har
              de permanentboende blivit fattigare och de som har fått sina hus
              klassade som fritidshus har blivit rikare. Det har blivit en obalans
              i samhällena. Det har blivit en märklig situation där alla kontrollerar
              om de boende bor där i de sex månader de är förpliktade eller
              fem, och så vidare.
            </seg>
            <seg n="72e3c617">
              Lösningen för glesbygden över huvud taget och kustsamhällen i
              synnerhet är en helt annan, nämligen att föra en företagarvänlig
              politik som ger arbetstillfällen, att infrastrukturen byggs ut,
              rent konkret vägar, så att det finns förutsättningar för arbetspendling.
              Dessutom har infrastrukturen i form av bredband stor betydelse
              för att orterna ska vara ställen där det går att arbeta.
            </seg>
            <seg n="08037fed">
              Vi har många gånger diskuterat i riksdagen sänkningen av fastighetsskatten.
              Fastighetsskatten är en stor black om foten för dessa samhällen
              om man tänker sig att bo där långsiktigt. Det är kanske en lite
              marginell fråga i sammanhanget, men många av kustsamhällena är
              beroende av havet och fisket. Även en långsiktigt hållbar fiskepolitik
              har också betydelse för många av dessa samhällen.
            </seg>
            <seg n="339ef155">
              Herr talman! Jag tänkte nöja mig med att ta upp en sak till.
              Det gäller Riksrevisionens styrelses redogörelse angående marklösen.
              Där konstaterar styrelsen att det är angeläget att ärenden om
              marklösen handläggs på sådant sätt att så långt möjligt tillförsäkra
              fastighetsägaren saklig och likvärdig behandling. Granskningen
              visar att det finns stora brister och att det är ett ojämlikt
              förhållande mellan markägare och staten. Här tas bland annat upp
              behovet av översyn och ersättningsreglerna vid expropriation.
              Det visar än mer hur viktig frågan är och att den tyvärr har förhalats
              så länge att den inte kommer att få en lösning. Vi tror att slutdatum
              är mitten av 2007.
            </seg>
            <seg n="856965df">
              Då tycker jag att det blir lite rumphugget när man säger i utskottstexten
              att man lägger den till handlingarna och när Riksrevisionens styrelse
              påpekar att det var en så viktig fråga att den borde beaktas av
              riksdagen.
            </seg>
            <seg n="6eb7daac">
              Jag kan bara från Folkpartiets sida säga att vi kommer att följa
              den här frågan. Visar det sig att de vidtagna åtgärderna inte
              får de effekter som man förutsätter att de ska få får frågan tas
              upp i riksdagen igen. Det är det som vi utvecklar i vår motivreservation
              nr 20, där vi säger att den här frågan är så viktig att riksdagen
              verkligen måste beakta den. Texten kanske borde ha varit att vi
              ska följa frågan från utskottets sida.
            </seg>
          </u>
          <note type="speaker" n="67b26992">
            Anf. 4 OWE HELLBERG (v):
          </note>
          <u who="owe_hellberg_0f771b" xml:id="i-d6b5e2717fd70c5f-0" n="f9c3e322">
            <seg n="fc073a51">
              Herr talman! År 2004 ändrades ledningsrättslagen, och Vänsterpartiet
              reserverade sig mot beslutet. Det blev lättare för mobiloperatörföretagen
              att placera master och antenner på platser som de anser vara mest
              fördelaktiga. Markägare kan nu lättare köras över, och de finns
              de som har vänt sig eller tänker vända sig till Europadomstolen
              för att få mastintrånget prövat i förhållande till äganderätten.
              Moderaterna och Centern, som i detta betänkande slåss för en stärkt
              äganderätt och inskränkningar i expropriationslagstiftningen,
              medverkade till den här förändringen i ledningsrättslagen. Det
              är lite av dubbelmoral, kan jag tycka.
            </seg>
            <seg n="d71dceb4">
              Möjligheten att undgå exponering av elektronisk strålning har
              blivit allt svårare, oavsett var du bor. Även om vi vet vad forskningen
              anser om strålningsrisken är det fler och fler som har elallergisymtom
              och som inte kan hitta en frizon där man kan undvika elektronisk
              strålning. Det finns kommuner som vill inrätta strålningsfria
              zoner ett exempel är Bollnäs i mitt hemlän för att skapa sådana
              utrymmen, vilket inte är möjligt i dag. Då kommunernas rätt att
              bestämma mastplaceringen är ytterst begränsad finns det inte så
              stora möjligheter att tvinga operatörerna att agera annorlunda.
              Vi kan inte ens tvinga dem att sätta sina sändare på en och samma
              mast, om det skulle vara en godtagbar lösning. Förändringen av
              ledningsrättslagen gjorde inte saken lättare.
            </seg>
            <seg n="c7405fb7">
              Vänsterpartiet menar nu att det är dags att se över effekterna
              av den här lagändringen, men vi vill även ge kommunerna större
              makt att bestämma var master och antenner ska placeras. Därför,
              herr talman, yrkar jag bifall till reservation 16.
            </seg>
            <seg n="65cbe55d">
              Samtliga borgerliga partier ställde sig bakom regeringens förslag
              angående förändringen i ledningsrättslagen i utbyte mot en utredning
              om expropriationslagstiftningen. En utredare är tillsatt, men
              där har inte mycket hänt. Vad regeringen vill är osäkert, och
              borgerligheten börjar bli otålig. Vänsterpartiet tänker inte verka
              för de ändringsförslag som finns i de borgerliga reservationerna.
              Vi anser att förslagen enbart bidrar till ökade markpriser och
              mer av spekulation.
            </seg>
            <seg n="abad6967">
              Herr talman! Betänkandet innehåller en rad stora och mindre frågor,
              och jag ska nu beröra en mindre fråga, men inte desto mindre viktig
              för turismen i mitt hemlän Gävleborg. Det gäller fäbodbruket.
              Riksdagen har vid flera tillfällen uttalat att fäbodbruket ska
              bibehållas och stärkas och att det fria skogsbetet ska öka. Tyvärr
              är betesrätten hotad, då den bygger på dels ägofredslagen, som
              är otidsenlig och därför föreslås upphöra, dels gammal sedvana.
              Ett utredningsuppdrag om förutsättningarna för fäbodbruket slutfördes
              redan 2003, men inget har hänt. Regeringen bör snarast återkomma
              i frågan samt upprätta en handlingsplan för fäbodbrukets bevarande.
            </seg>
            <seg n="f58ca448">
              När det gäller tomträttsinstitutet anser Vänsterpartiet att det
              ska finnas kvar. Syftet är att undvika markspekulation, vilket
              borde leda till lägre produktionskostnader och boendekostnader.
              Det finns dock problem med hur institutet används, och lagstiftningen
              tillåter bara långsiktiga avtal utan möjlighet till någon årlig
              reglering eller indexering av tomträttsavgälden. En sådan möjlighet
              bör införas, och indexeringen kopplas till KPI eller annan lämplig
              indexering som följer samhällsutvecklingen i stort och inte den
              absurda prisutveckling som sker på bostadsmarknaden.
            </seg>
            <seg n="d28b84bc">
              I övrigt kan jag konstatera att den borgerliga alliansen även
              i detta betänkande faller isär på flera punkter. Moderaterna och
              Centern vill stärka äganderätten av mark och avskaffa tomträttsinstitutet.
              Det vill inte Folkpartiet och Kristdemokraterna. Moderaterna och
              Folkpartiet vill avskaffa jordförvärvslagen. Centern och Kristdemokraterna
              vill skärpa den. Hur den borgerliga politiken i fastighetsrättsliga
              frågor ska utformas om det blir en borgerlig regering undrar säkert
              de som lyssnar på detta i kammaren, herr talman.
            </seg>
          </u>
          <note type="speaker" n="c10ba2fd">
            Anf. 5 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-62e7db91e5f117d3-0" n="a6c2005d">
            <seg n="f57e1d94">
              Herr talman! Jag kan inte låta bli att skratta, för jag får nästan
              lite känslor i hjärtat för Owe Hellberg. Han intar som vanligt
              en oerhört krigisk hållning till både vänster och höger. Det måste
              kännas oerhört svårt att inte vara hemma i något läger. Men jag
              hälsar Owe Hellberg välkommen till allianslägret när han har besinnat
              sig.
            </seg>
            <seg n="06e6d4f4">
              Han har nu kastat ut en massa påståenden här i dag som jag har
              väldigt svårt att förstå. När han talar om strålningsfria zoner
              säger han att kommunerna inte har någon möjlighet att påverka
              var de här masterna placeras.
            </seg>
            <seg n="53ddba77">
              Nu är det så att kommunerna har möjligheter enligt PBL, och det
              är just det som håller på att ske hemma i Bollnäs. Både Ovanåkers
              kommun och Bollnäs kommun vill starta en frizon för de elöverkänsliga
              i vårt hemlän. Men vad stupar det på? Det finns inga resurser!
              Det finns inget stöd från regeringen! Mona Sahlin vill inte ens
              träffa Frivolten för att diskutera deras framtid. I den regeringen
              sitter trots allt Owe Hellberg och är med och påverkar.
            </seg>
            <seg n="7d547d7f">
              Var lite ödmjuk och gå till Mona Sahlin och be henne åka upp
              och hälsa på i frizonen! Jag har själv begärt ett samtal med Mona
              Sahlin och sagt: Snälla, åk till Bollnäs och prata med Frivolten!
              Nej, hon vill inte ens höra talas om dem. Owe Hellberg har en
              allvarlig roll.
            </seg>
            <seg n="c4079130">
              Han säger så här: Den borgerliga alliansen faller isär på flera
              fronter. Men vem är det som faller isär? Jag har inte sett någon
              enighet mellan Vänsterpartiet, Socialdemokraterna och Miljöpartiet
              annat än i några enstaka frågor, och det gäller att minimera möjligheter
              till ägande för människor. Då är ni rörande överens.
            </seg>
          </u>
          <note type="speaker" n="8d7f27a2">
            Anf. 6 OWE HELLBERG (v) replik:
          </note>
          <u who="owe_hellberg_0f771b" xml:id="i-d6b5e2717fd70c5f-1" n="f9c3e322">
            <seg n="6bcd5946">
              Herr talman! Det var en väldigt lång drapa, och väldigt innehållslös.
              Jag behöver väl inte förtydliga för kammaren att Vänsterpartiet
              är ett parti med egna åsikter, och vi kompromissar och kommer
              överens i majoriteten om de beslut vi ska fatta. I det här betänkandet
              har vi två reservationer.
            </seg>
            <seg n="be563b23">
              Jag kan konstatera att ni när det gäller jordförvärvslagen driver
              en helt annan linje än vad Moderaterna och Folkpartiet gör. Varsågod,
              Ragnwi Marcelind, att ta replik på era alliansbröder och diskutera
              de här frågorna öppet och offentligt vad ni egentligen vill göra!
            </seg>
            <seg n="339249e7">
              När det gäller mobilmaster och antenner har vi i Vänsterpartiet
              tagit till oss det som forskningen säger, men vi tar också till
              oss vad människor tycker om de här sakerna. Det finns en oro ute
              i samhället. Det finns många som bevisligen har problem när det
              gäller elektronisk strålning.
            </seg>
            <seg n="093668ac">
              Jag har suttit i PBL-kommittén och jobbat med de här frågorna,
              och det är mycket klart att kommunerna inte har möjlighet att
              tala om eller fatta beslut om var dessa master ska placeras. I
              2 fall av 400 har kommunen fått rätt när man har överklagat, och
              det är när masterna har hamnat i ett naturskyddsområde eller på
              något annat ställe. Det har ingen koppling till strålning eller
              så, om man nu har åsikter om hur de ska placeras utifrån ett sådant
              tänkande.
            </seg>
            <seg n="c997d0d8">
              Där har vi sagt att vi väl får fundera över strålningsrisken
              också fortsättningsvis, men vi ska ta till vara människors oro.
              Därför tycker vi att kommunerna ska ha ett större inflytande över
              var master ska placeras. Det har vi inte lyckats åstadkomma i
              Plan- och bygglagsutredningen heller. Därför driver vi naturligtvis
              de här frågorna även fortsättningsvis. Så det är nog bra om Ragnwi
              Marcelind håller sig lite till fakta när hon kommer med sina påståenden.
            </seg>
          </u>
          <note type="speaker" n="c91e8a6f">
            Anf. 7 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-62e7db91e5f117d3-1" n="a6c2005d">
            <seg n="d5b64ec7">
              Herr talman! Det är precis det jag försöker göra. Därför tycker
              jag att det är väldigt märkligt när Owe Hellberg säger att Vänsterpartiet
              är ett fristående parti som fattar sina egna beslut och sedan
              kommer överens med majoriteten om vad som ska beslutas. Vi har
              ett väldigt tydligt exempel i det här betänkandet, där Owe Hellberg
              faktiskt reserverar sig till förmån för till exempel fastighetskoordinater.
              Men efter bearbetning av Socialdemokraterna var ni inte det självständiga
              partiet som vågade stå för den uppfattningen, utan ni backade.
            </seg>
            <seg n="e889afb8">
              När det gäller elöverkänslighet och trygga zoner för elöverkänsliga
              så att de ska kunna leva och bo i vårt samhälle har vi väckt en
              motion nu tre år i rad, som Owe Hellberg har sagt nej till. Där
              vill vi trygga att kommuner ska kunna bygga just sådana zoner
              som Frivolten vill bygga uppe i Bollnäs. Där tycker jag faktiskt
              att det faller tillbaka på Owe Hellberg att tala om varför han
              inte har stött vårt förslag som fristående parti som inte är beroende
              av Socialdemokraterna och Miljöpartiet och som säger sig värna
              om de elöverkänsliga.
            </seg>
            <seg n="9bd7c9dc">
              När det gäller PBL och de här masterna är det trots allt så att
              man i kommunerna kan säga nej. Det är faktiskt så. Om Owe Hellberg
              har en annan uppfattning måste han tala om vad den bottnar i.
              Jag tror att det är oerhört viktigt att vi inte målar ut spöken
              som inte finns. Det finns massor av människor som mår väldigt
              dåligt, och det är för de människorna vi ska se till att de får
              en zon där de kan leva och bo. Det är möjligt om det bara skapas
              resurser och finns en vilja. Vi har mark. Vi har utpekad tomt.
              Vi har två villiga kommuner i vårt hemlän som inget hellre vill
              än att starta en byggnation för Frivoltenprojektet. Men det finns
              ingen som vill gå in och stötta med resurser från statens eller
              Boverkets sida. Till Boverket har jag också skickat en skrivelse.
            </seg>
          </u>
          <note type="speaker" n="00b3a424">
            Anf. 8 OWE HELLBERG (v) replik:
          </note>
          <u who="owe_hellberg_0f771b" xml:id="i-d6b5e2717fd70c5f-2" n="f9c3e322">
            <seg n="e09ee55d">
              Herr talman! Projekt kan ju inte enbart bygga på ekonomiska resurser.
              Det måste bygga på en lagstiftning som gör det här möjligt. Det
              kommunerna kan påverka när det gäller master och antenner, och
              det som det talas om som en risk i plan- och bygglagstiftningen,
              är om det kan falla istappar från en mobilmast eller annat. När
              det gäller strålningen finns det i princip inga som helst restriktioner.
              Den kan stå 15 meter från husväggen på ett flerbostadshus eller
              25 meter från en förskola. Kommunen har inte en möjlighet att
              påverka det här i dag. Kommunen kan inte sätta avståndsmarkering
              eller avståndsgränser för var en mast ska vara placerad. Ta reda
              på fakta om hur det här fungerar, Ragnwi Marcelind!
            </seg>
            <seg n="0a6f8c2f">
              Det är därför kommunerna ska ha ett mycket större inflytande
              över masters och antenners placering, och då måste man ändra lagstiftningen.
              Då räcker det inte att få audiens hos Mona Sahlin och prata om
              olika projekt där man vill göra saker och ting. Det är lagstiftningen
              det handlar om.
            </seg>
            <seg n="141ace90">
              Elektroniska fastighetsmarkeringar över gränser tycker vi är
              en fråga som man ska jobba vidare med. Men vi kan inte bygga lagförslag
              i Sveriges riksdag på halvfärdiga doktoranduppsatser. Något mer
              måste vi nog ha, faktiskt, som underlag för våra beslut. Även
              om man är ivrig, som Ragnwi Marcelind är i den här frågan, och
              har vissa kopplingar till lantmäteriet på olika sätt och får en
              viss information som kanske inte alla andra får, tycker jag att
              vi ska vara lite mer seriösa i den här kammaren när vi fattar
              beslut. Det räcker nog tyvärr inte med en doktoranduppsats som
              underlag för att fatta beslut i den här frågan. Det är en massa
              juridiska ställningstaganden också.
            </seg>
          </u>
          <note type="speaker" n="3f6501ac">
            Anf. 9 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-1" n="41810270">
            <seg n="d9545d74">
              Herr talman! Jag har egentligen en ganska enkel fråga eller enkel
              och enkel men den är i alla fall kanske något för Owe Hellberg
              att bita i.
            </seg>
            <seg n="776ecda4">
              Jag reagerade när Owe Hellberg tog upp att våra förslag enbart
              leder till markspekulation. Jag vet inte om det finns något slags
              likhetstecken i Vänsterpartiet mellan å ena sidan enskilt ägande
              och fri dispositionsrätt och å andra sidan markspekulation. Var
              går i så fall gränsen? Hur mycket kontroll ska egentligen samhället
              ha för att det inte ska vara markspekulation? Det kunde vara intressant
              om Owe Hellberg kan förtydliga det uttalandet, om att våra förslag
              bara leder till markspekulation.
            </seg>
          </u>
          <note type="speaker" n="db78c3a7">
            Anf. 10 OWE HELLBERG (v) replik:
          </note>
          <u who="owe_hellberg_0f771b" xml:id="i-d6b5e2717fd70c5f-3" n="f9c3e322">
            <seg n="786a3809">
              Herr talman! Avskaffande av presumtionsregler, antydningar om
              att man vid markförsäljning ska ha viss del av avkastningen av
              kommande verksamhet och en rad andra förslag innebär naturligtvis
              att markpriserna trissas upp. Självklart är det så. Du får en
              annan bedömning av markvärdet. Jag, och vi, menar ju att vi ska
              vara försiktiga med att trissa upp markpriset. Vi ser ju vad det
              leder till, inte minst i storstadsregionerna, där boendekostnaderna
              skenar iväg. Man ser inte minst ute i Europa, i våra storstäder,
              att det här också tvingar människor att lämna sina hem. De kan
              inte bo kvar. De som jobbar i offentlig service och har låga löner
              tvingas ut från storstädernas kärnor till ytterområdena. Det kan
              vara svårt att få tag i arbetskraft. Vi menar att vi naturligtvis
              ska undvika alla förslag som gör det lättare att spekulera i mark
              och markpriser.
            </seg>
          </u>
          <note type="speaker" n="61da08be">
            Anf. 11 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-2" n="41810270">
            <seg n="92046aec">
              Herr talman! Jag bara konstaterar att vi har väldigt olika synpunkter,
              Folkpartiet och Vänsterpartiet, i den frågan. Vi utgår från den
              enskildes rätt att få full ersättning när man hamnar i en tvångssituation
              och samhället ändå behöver ta mark i anspråk.
            </seg>
            <seg n="aba29b08">
              En annan fråga gäller det här med boplikten, som jag tog upp
              i mitt anförande. Har Vänsterpartiet tagit ställning till den
              frågan? Vi har ju boplikt i jordförvärvslagen, och sedan spekuleras
              det i några motioner kring att boplikt skulle vara ett sätt att
              lösa viss omvandlingsproblematik, från permanentboende till fritidsboende,
              i vissa kustsamhällen. Har Vänsterpartiet tagit ställning i den
              frågan? Tycker de att boplikt skulle kunna vara en lösning? Eller
              är Vänsterpartiet också med på vår linje, att det där inte är
              någon lösning man kan gå på?
            </seg>
          </u>
          <note type="speaker" n="5a57d391">
            Anf. 12 OWE HELLBERG (v) replik:
          </note>
          <u who="owe_hellberg_0f771b" xml:id="i-d6b5e2717fd70c5f-4" n="f9c3e322">
            <seg n="0815f72b">
              Herr talman! Jordförvärslagen är vi naturligtvis för. Vi tycker
              att möjligheterna till ett aktivt jordbruk och skogsbruk är väldigt
              viktiga. Där tycker jag faktiskt att borgerligheten får tala om
              hur de ska ha det. Där är det helt på tvärs. Centern och Kristdemokraterna
              ska tydligen vara de regionala förespråkarna medan Folkpartiet
              och Moderaterna ska köpa väljarna i storstäderna. Det kanske är
              en mix som på något sätt ska locka folk, men det blir inte trovärdigt
              att hålla på på det sättet.
            </seg>
            <seg n="c0e565bd">
              Sedan gäller det boplikten. Nej, vi ska inte ha någon boplikt
              på det sätt som du beskriver i våra kustsamhällen och så vidare,
              och det är ju av den enkla anledningen, det behöver vi inte diskutera
              så mycket, att EU-lagstiftningen gör det omöjligt. Och vi vill
              inte heller ha det. Vi kan ju inte hindra EU-medborgare från att
              köpa fastigheter vid den svenska kusten och i skärgården. Det
              är ganska onödigt att vi håller på och diskuterar det här om man
              inte vill göra förändringar i EU-lagstiftningen, och det tror
              jag inte att Lars Tysklind vill göra heller i den här frågan.
              Där tyckte jag ändå att vi var rätt tydliga i PBL-kommittén. Vi
              sade att det här inte var en fråga som har med PBL att göra, utan
              man får titta på andra saker om man vill ha levande kustsamhällen
              och levande skärgårdar.
            </seg>
          </u>
          <note type="speaker" n="3d0d57d5">
            Anf. 13 RIGMOR STENMARK (c):
          </note>
          <u who="rigmor_stenmark_bd34ff" xml:id="i-df16ca70b56522f0-0" n="2251d301">
            <seg n="548d483d">
              Herr talman! Ja, nog behöver det förändras regler.
            </seg>
            <seg n="3f52d5f8">
              Det behöver till och med göras här i riksdagen när det gäller
              talarordningen, för jag har inte möjlighet att gå in och begära
              replik vare sig på Owe Hellberg eller på Folkpartiet eftersom
              jag inte har stått i den här talarstolen tidigare. Det tycker
              jag är lite tokigt, herr talman. Men jag skulle ändå vilja ta
              detta tillfälle att replikera på Owe Hellberg när han säger att
              även Centerpartiet far med dubbelmoral.
            </seg>
            <seg n="de52c36a">
              Owe Hellberg brukar vara påläst, och jag tror att om han erinrar
              sig riktigt upptäcker han att Centerpartiet inte var med på den
              kohandel där man diskuterade ledningsrätt och expropriationslagstiftning.
            </seg>
            <seg n="bc5432b0">
              Jag skulle ha tagit en replik på Folkpartiet också, för jag kan
              inte dela den mening man har i reservation 10 där man säger att
              alla ägare av skogsfastigheter bör tvingas att ta ansvar för mark.
              Vi i Centerpartiet menar att alla privata skogsägare i stället
              bör ges förutsättningar för att bruka sin mark, inte tvingas att
              sälja till högre penning än vad man behöver, och man bör få bestämma
              det själv.
            </seg>
            <seg n="5ee19df5">
              Vi tycker också att statens innehav av Sveaskog bör säljas ut
              till de privata.
            </seg>
            <seg n="d8dbacc5">
              Nu tänker jag prata om äganderätt och om total avsaknad av en
              ägare till mark. Enligt 2 kap. 18 § första stycket i regeringsformen
              är varje medborgares egendom tryggad genom att ingen kan tvingas
              avstå sin egendom till det allmänna eller till någon enskild genom
              expropriation eller annat sådant förfogande eller tåla att det
              allmänna inskränker användningen av mark eller byggnad utom när
              det krävs för att tillgodose angelägna allmänna intressen.
            </seg>
            <seg n="19784ba7">
              Det är en i mitt tycke mycket tydlig lagtext. Trots det upplever
              alltför många att man tvingas att avstå mark och att man får lämna
              ifrån sig nyttjanderätten till sin egen mark och skog. Det är
              mycket kännbart och dessvärre en mycket okänslig handläggning
              som ligger bakom, inte minst av statens myndigheter, när man tar
              mark till vad som man anser är till det fromma för det allmänna.
              Det må gälla vägar som ska dras över bördig jordbruksmark eller
              för ägaren värdefull skogsmark som tas, exproprieras, för att
              användas som till exempel naturreservat.
            </seg>
            <seg n="85e42dd9">
              Jag hade så sent som i onsdags kontakt med en skogsägare som
              nu är i stor konflikt med länsstyrelsen i vårt län. Det här är
              inte bra.
            </seg>
            <seg n="1159faae">
              Det handlar om stora ingrepp som direkt berör markägares möjligheter
              att fortsätta att driva sina gårdar. Det handlar om att man kan
              tvingas flytta ifrån sina hem. Det handlar om svårigheter vid
              generationsskifte, exempelvis vid säkerhet för lån.
            </seg>
            <seg n="e8c23dda">
              När mark och skog tas för att man anser att det allmännas intresse
              går före den enskilde då är det oftast mycket stora värden som
              står på spel. Men det är även problem vid så kallat annat förfarande.
              Det kan gälla att en ledning ska dras fram, ett mindre intrång.
              Men om det sker på ett oförnuftigt sätt kan det innebära väldigt
              stora problem för markägarna. Att använda sig av expropriationslagstiftningen,
              som den är utformad i dag, är förenat med alltför stora ingrepp,
              inte minst sker det på ett okänsligt sätt. Därför tyckte vi i
              Centerpartiet redan för två år sedan, när man skulle tillsätta
              en utredning, att man skulle ta ett beslut direkt. Det har visat
              sig att det tog jättelång tid att ens komma i gång med en utredning.
            </seg>
            <seg n="99c8201e">
              Äganderätten är skyddad i grundlagen, men ändå har den i praktiken
              ett alltför svagt skydd. Centerpartiet anser att äganderätten
              måste förstärkas. Jag hoppas att den utredning som nu ändå finns
              ska se över expropriationslagstiftningen så att vi alla över partigränser
              kan vara beredda att stödja den. Inte minst måste den ekonomiska
              ersättningen till mark- och skogsägare vara väldigt tydlig.
            </seg>
            <seg n="fee94ac8">
              Det finns en uppenbar fara i om man ensidigt, som nu, hävdar
              de gemensamma intressena framför den enskildes äganderätt. Även
              om det skrivs så vackert i betänkandet att hänsyn ska tas till
              båda parter gör man inte det i dag. Inte minst riskerar det att
              leda till en misstro mot rättsstaten, och det kan föra med sig
              att människor blir uppgivna och i allt mindre grad känner ansvaret
              för sin egendom och för miljön i sin omgivning.
            </seg>
            <seg n="0a46851a">
              Äganderätten måste stärkas i svensk lagstiftning. Jag vill stryka
              under det kraftigt från Centerpartiets sida. De möjligheter som
              det allmänna har i nuvarande lagstiftning att expropriera egendom
              och därmed inskränka nyttjanderätten måste användas mycket varsamt
              och med respekt för människor.
            </seg>
            <seg n="f5fa5ab8">
              Inte minst måste ersättningsreglerna ses över så att det vid
              varje expropriation, som får användas endast när alla andra vägar
              är prövade, finns klara ersättningsregler som noga måste följas.
              Ersättningen ska bestämmas i inledningsskede och absolut inte
              i efterhand. Betalning bör ske omgående för mark och skog.
            </seg>
            <seg n="52761826">
              Det här handlar om ekonomin för småföretagare på landsbygden.
            </seg>
            <seg n="2ca1a147">
              Herr talman! Den andra fråga som jag vill ta upp är en fråga
              som jag vid olika tillfällen har påtalat här i riksdagen. Jag
              har skrivit motioner under alla år och deltagit i debatter med
              justitieministern, miljöministern och bostadsministern i denna
              fråga. Det berör alla deras områden säkerhet för människor, miljön
              och bostadsområden. Det handlar alltså om ägarlös mark, så kallad
              herrelös mark.
            </seg>
            <seg n="2c4a9551">
              Regeringen har tittat på utredningar och lagt fram ett förslag.
              Men redan när det lades fram tyckte vi att det blev en väldigt
              tandlös förändring. Det visar sig att det inte fungerar i dag.
              Vi har fortfarande så kallad herrelös mark i Sverige.
            </seg>
            <seg n="f6fb7601">
              Vi har kunnat följa debatten i massmedier kring detta. I en artikel
              har vi kunnat läsa: Det förfallna och ägarlösa bostadsområdet
              i Hästhagen i Söderfors har orsakat djupa veck i pannorna på justitiedepartementets
              sakkunniga tjänstemän. Vecken i dessa pannor, eller ännu hellre
              nya pannor i veck, behövs för att man ska komma till rätta med
              så kallade herrelösa fastigheter. Den proposition som regeringen
              lade fram blev väldigt luddig.
            </seg>
            <seg n="5e373ecd">
              Än värre har det blivit efter den prövning som gjordes efter
              begäran från Tierps kommun. Man har gått till domstol och fått
              svaret nu år 2006: Nej, det finns ingen ägare till den här marken.
              Ingen har alltså ansvaret för detta ingenmansland med stora förfallna
              lägenhetshus med ca 150 lägenheter i. Det ser ut som ett fullständigt
              krigshärjat område, det har jag berättat för er förut. Det har
              även använts som övningsområde av militärer. Ändå anser staten
              att man inte har ansvar för området. Området ligger mitt i ett
              samhälle, omgivet av en villabebyggelse där det bor både barn
              och gamla. Jag bävar, för jag tror att det kommer att ske en olycka
              på det här området.
            </seg>
            <seg n="f506b577">
              Mitt krav kvarstår alltså, herr talman, att staten måste ta ett
              ansvar för att området blir sanerat. Den socialdemokratiska kommunledningen
              i Tierps kommun bör naturligtvis ta sitt ansvar, men det är upp
              till de kommunalpolitiskt förtroendevalda att påpeka det. Stat
              och kommun måste hjälpas åt. Jag beklagar att ingen av er i bostadsutskottet
              ställer upp och tar ansvar för detta. Jag antar att det beror
              på att ni inte satt er in i problematiken, att ni inte varit i
              kontakt med era partivänner på lokal nivå. Om ni hade varit där
              och sett förödelsen skulle ni ställa er bakom min reservation.
            </seg>
            <seg n="10eae0a9">
              Herr talman! Jag tar mig friheten och hälsar utskottet välkommet
              på världsmiljödagen den 5 juni i år till Hästhagen i Söderfors
              där det kommer att vara en stor aktivitet kring detta. Väl mött!
            </seg>
            <seg n="09373c17">
              Med det yrkar jag bifall till reservation 3 och reservation 17.
              Jag står naturligtvis bakom alla våra andra reservationer.
            </seg>
          </u>
          <note type="speaker" n="380607c4">
            Anf. 14 OWE HELLBERG (v) replik:
          </note>
          <u who="owe_hellberg_0f771b" xml:id="i-d6b5e2717fd70c5f-5" n="f9c3e322">
            <seg n="68353665">
              Herr talman! Om Rigmor Stenmark inte var med på beslutet om ledningsrättslagen
              borde Rigmor Stenmark ha ställt sig bakom reservationen från Miljöpartiet
              och Vänsterpartiet i den här frågan. Där vill vi utreda konsekvenserna
              av att mobiloperatörerna har ännu större möjligheter att göra
              intrång på enskilt ägd mark men även har ännu större förutsättningar
              att få sin vilja igenom när det gäller kommunal mark. Det skulle
              vara intressant att höra varför du inte ställer upp på det.
            </seg>
            <seg n="3a56ac09">
              När det gäller expropriation och ägande vill jag naturligtvis
              framhäva att det är väldigt viktigt med ett kollektivt ägande,
              att stat och kommun också hävdar sin rätt och sitt ägande. Det
              ser lite olika ut. När man tittar på till exempel skogsmark och
              skogsinnehav är i USA, privatismens högborg, det statliga ägandet
              av skogsmarken betydligt större än vad det är i Sverige.
            </seg>
            <seg n="c2786949">
              Jag undrar lite grann när det gäller expropriationslagstiftningen
              vad Centerpartiet egentligen vill. Ni pratar om att man ska ändra
              regelsystemet och göra det mindre lätt att expropriera privat
              mark. Samtidigt läser jag i er reservation att det ni egentligen
              är mest intresserade av är att man ska få mera betalt när man
              säljer sin mark. Då är min fråga till Rigmor Stenmark: Är det
              inte risk för att det blir mer markspekulation, mer av höjda markpriser
              som i sin tur påverkar allt som har med verksamhet att göra, vare
              sig det är bostäder eller annan typ av verksamhet, att den blir
              dyrare att bedriva? Priset på mark är ändå ett fiktivt pris. Det
              är väldigt svårt att prissätta det.
            </seg>
          </u>
          <note type="speaker" n="10b052df">
            Anf. 15 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-1" n="2251d301">
            <seg n="a76f238e">
              Herr talman! Jag ska glädja Owe Hellberg med att jag tror att
              han kommer att få stöd för sin reservation av vissa i Centerpartiet.
              Jag kan gott säga att det finns vissa delade meningar hur långt
              man ska gå. Bli inte alltför överraskad!
            </seg>
            <seg n="e6b42df9">
              När det gäller expropriationslagstiftningen tycker vi att det
              är oerhört viktigt att man har respekt för båda sidorna. Om man
              ska dra fram en stor väg, typ E 4, måste det ske på bekostnad
              av viss mark i landet. Då måste samhället ha möjlighet att få
              mark. Men det måste ske med respekt för de människor som äger
              den marken, i allra högsta grad. Där har vi från Centerpartiet
              en helt annan åsikt än vad Owe Hellberg som representerar Vänsterpartiet
              har. Vi tycker faktiskt att det är viktigt att det finns enskild
              mark i Sverige.
            </seg>
          </u>
          <note type="speaker" n="e1a7af53">
            Anf. 16 OWE HELLBERG (v) replik:
          </note>
          <u who="owe_hellberg_0f771b" xml:id="i-d72bfbf4628f8da1-0" n="f9c3e322" next="i-b64183b91f5ecd8c-0">
            <seg n="cbec771d">
              Herr talman! Jag har inte påstått något annat. Jag säger också
              att det är viktigt att det finns både statlig och kommunal mark.
              Det bör vara en balans i den här frågan. Det påverkar mycket av
              vårt sätt att leva och synen på en massa saker och frågor i samhället,
              inte minst allemansrätten.
            </seg>
            <seg n="fb2f2184">
              Jag skulle gärna vilja ha exempel på vad i expropriationslagstiftningen
              som är fel och om Rigmor Stenmark har goda exempel på fall där
              man inte ska göra en expropriering. Jag skulle gärna vilja höra
              exempel på det, men vi får aldrig några exempel. Det handlar till
              syvende och sist om vad man får i ersättning om man säljer marken.
              Det är det som det handlar om, alltså vad ersättningen blir när
              jag säljer. Det är tydligt att ersättningsvillkoren är viktigare
              än det privata ägandet. Det skulle vara intressant att få höra
              lite synpunkter på det.
            </seg>
            <seg n="277f0710">
              När det gäller jordförvärvslagen är det bra att Lars Tysklind
              kommer upp i talarstolen och diskuterar frågan. Det är ju en jättekonflikt
              i den borgerliga alliansen. Det är bara att konstatera. Moderaterna
              och Folkpartiet lägger fram ett förslag om att avskaffa jordförvärvslagen.
              Vad säger då Centerpartiet och Kristdemokraterna? Det verkar vara
              ärligt och allvarligt menat att man tycker att det är viktigt
              för glesbygden, att man får levande jordbruk och skogsbruk och
              att man använder sig av den här lagstiftningen. Ni kan skratta
              hur mycket ni vill, men det här är en jättekonflikt. Det finns
              på andra områden. Sådant vill naturligtvis väljarna ha besked
              om. Vi i majoriteten har faktiskt förändrat lagstiftningen för
              att stärka det här.
            </seg>
            <seg n="d3fd1e15">
              Det finns saker och ting som ni diskuterar och vill ändra också.
              Det var jag intresserad av att reda ut, men det svar man fick
              än en gång var att EU-lagstiftningen utgör hinder.
            </seg>
          </u>
          <note n="6d102a59">
            Anf. 17 TALMANNEN:
          </note>
          <u who="owe_hellberg_0f771b" xml:id="i-b64183b91f5ecd8c-0" n="f9c3e322" prev="i-d72bfbf4628f8da1-0">
            <seg n="a4f9f2cb">
              Owe, det är inte replik till Rigmor Stenmark där. Kritiken riktades
              mot dem som inte står i den andra talarstolen.
            </seg>
          </u>
          <note type="speaker" n="cea2c5b8">
            Anf. 18 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-2" n="2251d301">
            <seg n="d2b5d611">
              Herr talman! Jag delar faktiskt den åsikt som Owe Hellberg har
              och Vänsterpartiets åsikt när det gäller jordförvärvslagen och
              andra saker. Jag tycker att man måste vara väldigt seriös i de
              här frågorna. Det är precis som Owe Hellberg själv svarar i en
              annan replik. Vi är olika partier, och vi har olika inställningar
              till det här. Centerpartiet vill verkligen slå vakt om och ge
              förutsättningar för att vi ska ha en levande landsbygd. Därför
              tycker vi att jordförvärvslagen till en viss del också kan vara
              en bit i att se till att man ger förutsättningar för människor
              att leva på jord och skog.
            </seg>
            <seg n="664cb295">
              Du ville ha ett klart och tydligt exempel på hur det slår när
              det gäller expropriationslagstiftningen. Egentligen bör man inte
              stå i talarstolen och prata om sin egen egendom, men man kan prata
              lite allmänt. Det kan faktiskt vara så i Uppland, som är en ganska
              rik och diger jordbruksmark, att en E 4 kommer och drar fram rakt
              igenom. Det är inte några små markområden det handlar om, utan
              det handlar om stora marker som man plöjer sig rakt igenom, klyver
              egendomar så att huset står på en sida och marken ligger på den
              andra sidan.
            </seg>
            <seg n="95f6e644">
              Om man inte själv är eller har varit jordbrukare är det kanske
              svårt att förstå svårigheten med det här, svårigheten att bli
              av med möjligheter att driva ett lantbruksföretag. Det här handlar
              om pengar. Det handlar om människor som verkligen får jobba med
              sina egna händer för att få pengar att leva på. Det är därför
              det är så oerhört viktigt med ersättningsnivåerna. Det handlar
              inte om att man en gång i månaden får 48 000 kr i sin plånbok
              oberoende av hur mycket eller hur lite man gör. För en bonde handlar
              det om att verkligen få betalt för det arbete som han utför och
              som han lägger ned.
            </seg>
          </u>
          <note type="speaker" n="dae1f8bd">
            Anf. 19 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-3" n="41810270">
            <seg n="573670cd">
              Herr talman! Jag går upp här i talarstolen för att jag tycker
              att det behövs ett förtydligande när det gäller Folkpartiets inställning
              till jordförvärvslagen. Jag ser inget motsatsförhållande mellan
              Folkpartiet och Centern när det gäller att skapa en levande landsbygd
              och bevara den. Vi har bara lite olika sätt att se på hur det
              ska lösas. Jag håller naturligtvis med Rigmor Stenmark när hon
              säger att man ska ha förutsättningar för att kunna vårda sin skog.
              Det har vi inte några motsatta synpunkter på. Vi utgår från att
              människor som har skog är ärliga människor som vill ta till vara
              sin egendom och gör så i de allra flesta fall, en mycket stor
              majoritet. Men vi säger när det gäller jordförvärvslagen att vi
              inte tycker att det är en bra metod för att uppnå de målen. Vi
              ser inte att krångliga regler kring förvärvet löser frågan. Rigmor
              Stenmark tog upp en mening i vår reservation som kanske kan kännas
              lite tvingande. Den hänvisar till det resonemang som vi hade när
              vi diskuterade under förra riksmötet kring jordförvärvslagen och
              skogsvårdslagen.
            </seg>
            <seg n="ceced6af">
              Vi sade att vi tror att det är en dålig metod att försöka lösa
              problemen med skogsklippare genom jordförvärvslagen. Vi menar
              att om man vanvårdar sin skog är det skogsvårdslagen som ska lösa
              problemet.
            </seg>
            <seg n="13f904c0">
              Obalansen mellan ägarkategorier är naturligtvis en risk, som
              Rigmor Stenmark tog upp här. Den frågan tycker vi hör hemma i
              konkurrenslagstiftningen. Därmed upphör egentligen jordförvärvslagen.
              Det är detta med omarronderingar som finns kvar, men det har vi
              också hänvisat till annan lagstiftning. Därför finns det inget
              berättigande för den lagen. Det är vår syn.
            </seg>
            <seg n="91421edc">
              I grunden finns inga motsatsförhållanden här. Jag ser inte alls
              det här som någon stor konflikt inom alliansen.
            </seg>
          </u>
          <note type="speaker" n="b90e5fa5">
            Anf. 20 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-3" n="2251d301">
            <seg n="6217cef2">
              Herr talman! Det är alldeles utmärkt, tycker jag, i så fall.
              Men då tycker jag att ni skulle vara så ärliga att ni strök den
              här meningen: Vi menar att man i stället bör tvinga alla ägare
              av skogsfastigheter att ta ansvar för sin mark.
            </seg>
          </u>
          <note type="speaker" n="9cfcdc80">
            Anf. 21 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-4" n="41810270">
            <seg n="be292385">
              Herr talman! Ja, det kanske är lite drastiskt uttryckt, men det
              är med hänvisning till att vi tycker att man ska använda skogsvårdslagen
              i stället i det här sammanhanget. Jordförvärvslagen är ingen bra
              metod att lösa problemet med vård av skogen.
            </seg>
          </u>
          <note type="speaker" n="8c2cc6a1">
            Anf. 22 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-4" n="2251d301">
            <seg n="8a6634ac">
              Herr talman! Från Centerpartiet vill vi att det ska skapas förutsättningar
              för enskilda skogsägare att behålla och även köpa in fastigheter
              i deras närhet för att de på så vis ska kunna stärka sin verksamhet.
              I dag är det faktiskt svårt att vara skogsägare, att vara markägare,
              att kunna leva på sina egendomar. Det här måste man från statens
              sida vara uppmärksam på, om det nu är så att man vill ha en levande
              landsbygd och om man nu vill skapa förutsättningar för företag,
              för det här handlar om företag.
            </seg>
          </u>
          <note type="speaker" n="48f64ffb">
            Anf. 23 HELENA HILLAR ROSENQVIST (mp):
          </note>
          <u who="helena_hillar_rosenqvist_342880" xml:id="i-a0596164e4df704c-0" n="c7609e26">
            <seg n="d6f99ed3">
              Herr talman! Det har blivit mycket ordande här om jordförvärvslagen.
              Det här är ett område där Miljöpartiet, Centern och Kristdemokraterna
              har enats om en reservation som bygger på motioner från Centerpartiet
              och Miljöpartiet. Det är ju glädjande att flera sluter upp kring
              den.
            </seg>
            <seg n="b9c22afd">
              Det var väldigt viktigt att det blev en förändring av jordförvärvslagen
              den dagen den kom för att komma till rätta med skogsklipparna,
              som köper upp mark utan att ha syftet att det ska vara ett långsiktigt
              hållbart skogsbruk som man ska ägna sig åt. Vi har reservationen
              om att stärka ett småskaligt långsiktigt ägande och brukande av
              jord- och skogsbruksfastigheter därför att vi vill stärka jordförvärvslagen.
              Vi ser nämligen att vi inte kommit riktigt ända fram. Vi tycker
              att ägarbalansen mellan stora och små företag riskerar att rubbas
              och att man därför måste se över hur ägarbalansen påverkas.
            </seg>
            <seg n="c4eb43f3">
              Det som jag främst vill ägna mina minuter åt är en solidaritetsfråga.
              Jag tycker att ordet solidaritet är det vackraste ord som finns.
            </seg>
            <seg n="bbf2734b">
              Här gäller det solidariteten med de elöverkänsliga. Det är en
              fråga om lika rättigheter. Ett funktionshinder som elöverkänslighet
              utestänger folk från det sociala liv som vi tycker är fullkomligt
              självklart att delta i, till exempel att vistas i en sådan här
              lokal, att åka med allmänna kommunikationsmedel. Det finns mycket
              som man inte klarar av. Oavsett vad detta beror på forskarna är
              oeniga om vad det här är fråga om är det en otroligt viktig fråga.
            </seg>
            <seg n="3ba0dbe3">
              FN:s standardregler för funktionshindrade handlar bland annat
              om rätten till en god bostad och ett fullvärdigt socialt liv.
              Dessa regler måste inbegripa även den handikappgrupp som utgörs
              av de elöverkänsliga.
            </seg>
            <seg n="c1933318">
              Jag är ledsen, Ragnwi, men jag hittar inte den kd-motion som
              du hänvisar till här. Det är möjligt att det har funnits en sådan
              under tidigare år. Miljöpartiet har också varje år tidigare väckt
              en motion i frågan. Nu var det en vänsterpartimotion som det för
              vårt vidkommande passade ganska bra att haka på. Därför har vi
              en reservation ihop med Vänsterpartiet i den här frågan. Jag skulle
              kunna tänka mig att vänsterpartister kommer att haka på den, och
              det har vi ju hört nu. Men även en del folkpartister och kristdemokrater
              kanske skulle kunna tänka sig att enas över partigränserna i frågan
              om behovet för den här gruppen. Åtminstone framgick det av en
              enkät som föreningen Vågbrytaren gjorde inför valet 2002. Blockpolitiken
              fungerar helt enkelt inte i den här frågan, den finns inte. Det
              var Miljöpartiet, Vänstern, Kristdemokraterna och Folkpartiet
              som svarade på Vågbrytarens frågor och gick igenom punkt för punkt.
              Centerpartiet, Socialdemokraterna och Moderaterna ville av olika
              anledningar inte svara på Vågbrytarens frågor. Av enkäten framgår
              det att vi partier som svarade var eniga på väldigt många punkter.
              Jag har protokollet här om det är någon som vill återgå till vad
              vi sade inför valet 2002.
            </seg>
          </u>
          <note n="52cc7354">
            Jag yrkar bifall till reservation nr 16 under punkt 15.
          </note>
          <note type="speaker" n="58e9effb">
            Anf. 24 LILIAN VIRGIN (s):
          </note>
          <note n="ce030ab6">
            Herr talman! I betänkandet behandlar utskottet motioner om fastighetsrättsliga
            frågor från den allmänna motionstiden både 2004 och 2005. Även
            Riksrevisionens redogörelse angående marklösen behandlas, som
            vi har hört.
          </note>
          <u who="lilian_virgin_5f22b4" xml:id="i-b81f461d7fa47764-0" n="4f147c8a">
            <seg n="5417a089">
              Många av motionerna känner vi igen från tidigare år. Expropriationsreglerna,
              som innebär att enskildas egendom kan tas i anspråk för att tillgodose
              olika samhällsnyttiga ändamål, är något som återkommer i motionerna.
            </seg>
            <seg n="1a28d22e">
              En expropriation innebär att en fastighet tas i anspråk för ett
              allmänt intresse. Beslut om tillstånd till expropriation fattas
              av regeringen eller, i vissa mindre frågor, av länsstyrelsen.
              En expropriation får ske bara för vissa bestämda ändamål. En avvägning
              görs alltid mellan olika intressen för att uppnå en ändamålsenlig
              hushållning av markresurser.
            </seg>
            <seg n="f646f5f9">
              Lagen finns för att det allmänna ska ha möjlighet att göra avvägningar
              och är ett redskap för stat och kommun att påverka samhällsutvecklingen.
              Vi har en majoritet i utskottet som anser att det allmänna måste
              ha möjligheter att göra avvägningar mellan skilda intressen som
              gör anspråk på ett markområde. Vi anser också att de prövningar
              och avvägningar som görs uppfyller kraven på rättssäkerhet.
            </seg>
            <seg n="9b23c99f">
              När det sedan gäller ersättningsreglerna vid expropriation har
              utskottet tidigare gjort ett tillkännagivande till regeringen
              och begärt att det görs en utvärdering för att se hur reglerna
              fungerar och om de leder till rimliga resultat för den enskilde.
              Regeringen har tillsatt en utredare som ska göra en översyn av
              ersättningsbestämmelserna. Utredaren ska komma med ett delbetänkande
              senast den 31 januari 2007 och där redovisa hur ersättningsbestämmelserna
              tillämpas. Därefter är det meningen att regeringen ska komma med
              tilläggsdirektiv för det fortsatta arbetet. Uppdraget ska slutredovisas
              senast den 31 juli 2007.
            </seg>
            <seg n="b6eadcf8">
              Den kommunala förköpsrätten är ett viktigt komplement till expropriationslagen.
              Förköpslagen är ett av flera instrument som ger kommunerna möjlighet
              att planera bebyggelseutvecklingen och ta ansvar för den fysiska
              samhällsutvecklingen. Den uppfattningen delas av en mycket stor
              del av utskottsledamöterna. Men företrädare för Moderaterna och
              Centerpartiet vill att äganderätten ska få en starkare ställning
              gentemot expropriation. Resten av utskottet delar inte den uppfattningen.
              Skälet till det är att vi anser att det allmänna även i fortsättningen
              ska ha möjlighet att göra erforderliga avvägningar mellan skilda
              berättigade intressen. Utskottet anser att dagens lagstiftning
              uppfyller kraven på att det sker på ett rättssäkert sätt.
            </seg>
            <seg n="d12d9a50">
              Herr talman! I frågor om expropriation ser vi att det från Moderaterna
              och till stor del också från Centerpartiet finns en misstro mot
              det allmänna. De anser inte att stat och kommun behöver nuvarande
              redskap för att påverka samhällsutvecklingen. De vill att expropriationslagstiftningen,
              förvärvslagstiftningen och den kommunala förköpsrätten ska ses
              över. Och syftet ska vara att undanröja lagarna eller att de ska
              få en utformning som mer stärker äganderätten. Med undantag för
              Moderaterna och Centerpartiet finns det en samsyn hos övriga partier
              om det nödvändiga att kunna kontrollera samhällsutvecklingen på
              så sätt som lagarna tillåter.
            </seg>
            <seg n="3d3139cb">
              Kommunerna har i dag möjlighet att upplåta mark med tomträtt.
              Det är en gammal bestämmelse som infördes som ett komplement till
              äganderätten. Kommunerna kan genom att använda tomträttsinstitutet
              upplåta mark för bland annat bostäder till ett lägre pris än om
              marken skulle säljas. En del kommuner har efter att de upplåtit
              mark med tomträtt erbjudit tomträttsinnehavare att friköpa sin
              tomt. Det är kommunerna som har möjligheterna i sin hand att besluta
              om mark ska upplåtas med tomträtt och också besluta om marken
              ska få friköpas.
            </seg>
            <seg n="9cd02340">
              Moderaterna och Centerpartiet anför i en reservation att de anser
              att kommunerna inte längre ska få besluta om att upplåta mark
              med tomträtt. De förklarar också tillsammans med Kristdemokraterna
              och Folkpartiet att kommunerna inte längre själva ska kunna bestämma
              om de vill erbjuda friköp av tomter.
            </seg>
            <seg n="ec7a21b7">
              I andra sammanhang är vi alla överens om betydelsen av det kommunala
              självstyret, men i markfrågor ifrågasätter de borgerliga partierna
              kommunernas vilja att på det för medborgarna bästa sättet hantera
              dessa frågor. Som jag ser det är det helt ideologiska skäl som
              driver de borgerliga partierna. De förespråkar att utrymmet för
              privat ägande måste vidgas. Och i reservationen uttrycker sig
              moderater och centerpartister på följande sätt:
            </seg>
            <seg n="4250c133">
              Det är oförsvarbart att på rent ideologiska grunder behålla ett
              markpolitiskt instrument vars konsekvenser förhindrar ett spritt
              enskilt ägande.
            </seg>
            <seg n="a096a091">
              Vi socialdemokrater har inget emot enskilt ägande, men vi ser
              också värdet i att kommunerna har fortsatt möjlighet att använda
              sig av upplåtelse med tomträtt. För oss socialdemokrater är det
              viktigt att kommunerna har instrumenten och möjligheterna att
              planera boende och samhällsutveckling och att kommunerna har möjlighet
              att hålla tillbaka boendekostnaderna genom att upplåta mark med
              tomträtt. Vi har inte heller något emot att kommunmedborgarna
              kan friköpa sina tomter. Men det är inte något som vi vill lagreglera.
              Det ska kommunen själv avgöra.
            </seg>
            <seg n="d994f562">
              Jordförvärvslagen är också ett instrument för markpolitiken och
              har regionalpolitiska syften. Från Moderaterna och Folkpartiet
              vill man antingen starkt begränsa eller upphäva jordförvärvslagen.
              Här är de borgerliga partierna inte överens. Kristdemokraterna
              och Centerpartiet förklarar i en reservation tillsammans med Miljöpartiet
              att lagen ska ses över. De befarar att ägarbalansen mellan stora
              och små företag riskerar att rubbas. De vill stärka ett småskaligt,
              långsiktigt ägande och brukande av jord- och skogsbruksfastigheter.
            </seg>
            <seg n="434479c0">
              Jordförvärvslagen ändrades så sent som den 1 augusti 2005. Genom
              ändringen har bestämmelserna om tillstånd till förvärv av lantbruksegendom
              i glesbygd skärpts. Det har gjorts för att motverka så kallade
              exploaterande förvärv. För att få göra tillståndsfria förvärv
              har tiden som en person måste vara bosatt i kommunen där fastigheten
              finns förlängts från sex månader till ett år. Det har också skett
              förenklingar så att juridiska personer kan förvärva lantbruksegendom,
              men bara från andra juridiska personer, med undantag av dödsbon,
              utan att det behövs förvärvstillstånd.
            </seg>
            <seg n="ba8989a2">
              Här finns det från de borgerliga partierna krav på att förvärvsprövningen
              ska tas bort och på att lagen för att skydda familjedrivna jord-
              och skogsbruk ska förstärkas. Majoriteten i utskottet anser att
              förvärvsprövningen av regionalpolitiska skäl ska behållas. Utskottet
              anser också att balansen mellan olika ägarkategorier ska fungera.
              Det är därför viktigt att följa utvecklingen av den nya lagen.
              Vi behöver ytterligare erfarenhet av de nya reglerna innan vi
              föreslår någon ändring av reglerna.
            </seg>
            <seg n="bab8a82a">
              Hur ska man förhindra att permanenthus köps och ombildas till
              fritidshus? Det finns motioner från Socialdemokraterna och Kristdemokraterna
              om att boplikt ska utredas och regleras med stöd av plan- och
              bygglagen. Det finns motioner från Folkpartiet om att tanken på
              boplikt ska avvisas.
            </seg>
            <seg n="8f3e3961">
              Detta är en svår fråga. Vi är alla måna om att våra kust- och
              skärgårdssamhällen och andra eftertraktade områden ska bevaras
              och bebos permanent och inte omvandlas till områden för fritidsbostäder.
            </seg>
            <seg n="ec529172">
              Regeringen och Plan- och byggkommittén har övervägt frågan, och
              utskottet ansluter sig till bedömningen att frågan inte kan lösas
              inom ramen för plan- och bygglagen. Vi tror inte på möjligheten
              att kommunerna i planer ska kunna förbjuda att bostäder används
              för fritidsändamål. Frågan är mer komplex än så och beror på flera
              faktorer såsom konjunktur, befolkningsutveckling och utveckling
              av bostadsmarknaden. Utskottet avstyrker därför motionsförslagen
              om att permanentboende och fritidsboende ska regleras i plan-
              och bygglagen.
            </seg>
            <seg n="259c0248">
              Vi väntar på en proposition om fäbodbrukets förutsättningar.
              Enligt en utredning som lämnats till regeringen och som har remissbehandlats
              bör fäbodkulturen bevaras och stärkas. Utredningen anser att det
              behövs lagbestämmelser för att det fria skogsbetet ska kunna fortsätta.
              Förslagen från utredningen bereds inom Regeringskansliet.
            </seg>
            <seg n="974f9bf3">
              Jag kan dela uppfattningen i reservationen från Kristdemokraterna,
              Vänsterpartiet, Folkpartiet och Centerpartiet om att fäbodbruket
              är en omistlig del i vårt kulturarv. Jag minns själv mina somrar
              på Långsbovallen i Hälsingland mellan Delsbo och Järvsö. Det fäbodliv
              som jag där fick uppleva har gett mig mycket, och jag vill också
              att detta kulturarv ska finnas kvar. Utskottsmajoriteten och reservanterna
              vill samtliga säkra fäbodbrukets fortbestånd. Skillnaden är att
              vi som utgör majoriteten litar på att regeringen som man lovat
              kommer med en proposition, och reservanterna vill göra ett tillkännagivande
              om samma sak.
            </seg>
            <seg n="46795864">
              Vi har också behandlat lagen om ledningsrätt och lagen om herrelösa
              fastigheter. Det är två rätt nya lagar som har gällt från 2004
              och 2005. Här anser utskottsmajoriteten att det är för tidigt
              att nu analysera konsekvenserna av lagändringarna eller att säga
              att lagarna är otillräckliga. Därför avstyrks motionerna.
            </seg>
            <seg n="0a1813a9">
              En fråga som återkommer i motionerna är om det behövs någon lag
              som reglerar att kommuner och andra ska ha en plikt att samråda
              med fastighetsägare och näringsidkare om kommande markarbeten.
              Vi delar uppfattningen att det är värdefullt att kommuner och
              andra informerar och samråder om kommande markarbeten. Men utskottsmajoriteten
              anser inte att det ska behöva regleras i lag. I praktiken är det
              också vanligt att kommunerna informerar och samråder. Reservanterna
              visar här återigen ett misstroende gentemot kommunernas sätt att
              hantera kommunmedborgarna.
            </seg>
            <seg n="9441d0c7">
              Ett förslag som vi inte har behandlat tidigare är tanken att
              fastighetsgränser ska kunna bestämmas med hjälp av fastighetskoordinater
              i stället för som i dag med fysiska gränsmarkeringar i form av
              gränsrör, råstenar och dylikt. Detta är en fråga som har aktualiserats
              av Lantmäteriet i olika sammanhang. Det pågår också ett doktorandprojekt
              som finansieras av Lantmäteriet och som syftar till att man ska
              se över förutsättningarna för att bestämma fastighetsgränser med
              hjälp av koordinater. Denna avhandling beräknas vara klar under
              våren 2007. Tanken är att Lantmäteriet därefter ska ta ställning
              till hur man ska gå vidare.
            </seg>
            <seg n="391dd12b">
              Motionen från Kristdemokraterna är intressant, och det finns
              skäl att anta att fastighetsgränser i framtiden kommer att baseras
              på digital information på samma sätt som kartor och fastighetsdata
              i stor utsträckning har digitaliserats. Utskottets majoritet är
              intresserad av fortsättningen men vill invänta resultatet av det
              pågående projektet och Lantmäteriets åsikter i frågan.
            </seg>
            <seg n="2c2ababd">
              Till sist frågan om marklösen. Riksrevisionen har granskat hur
              sex statliga myndigheter handlägger ärenden om marklösen. Riksrevisionen
              har i sin rapport uppmärksammat att det kan vara ojämlika förhållanden
              mellan en myndighet och en fastighetsägare i samband med marklösen.
              Med anledning av Riksrevisionens granskning har regeringen i regleringsbreven
              för i år ställt krav på att Banverket, Vägverket, Skogsstyrelsen
              och Naturvårdsverket ska redovisa vilka insatser som de hittills
              har gjort och vad de avser att göra utifrån Riksrevisionens påpekanden.
              Det uppdraget ska redovisas senast den 30 juni i år. Med hänsyn
              till de redogörelser som begärts och den utredning som tillsatts
              för att göra en översyn av ersättningsbestämmelserna enligt expropriationslagen
              anser utskottet att Riksrevisionens redogörelse inte ska föranleda
              någon åtgärd från riksdagens sida utan den läggs till handlingarna.
            </seg>
          </u>
          <note n="8b846b61">
            Med det anförda yrkar jag bifall till utskottets förslag till
            beslut och avslag på reservationerna.
          </note>
          <note type="speaker" n="6dafc241">
            Anf. 25 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-5" n="41810270">
            <seg n="870f1ebd">
              Herr talman! Jag vill fråga Lilian Virgin om översynen av ersättning
              vid expropriation. Har Lilian Virgin några upplysningar om varför
              det dröjde så länge innan den kom i gång? Vad var svårigheten?
            </seg>
            <seg n="f21ef00c">
              Vi är nog ganska överens om att det tagit orimligt lång tid.
              Nu ska ett delbetänkande komma i början på år 2007, och man ska
              vara klar i mitten av år 2007. Då har det ändå gått över tre år
              innan det är färdigt.
            </seg>
            <seg n="53ef09e8">
              När man drar ut på tiden med utredningar kan man misstänka att
              det egentligen är någonting som regeringen inte vill göra. Det
              är väldigt olyckligt. Vi hade ändå en överenskommelse att det
              skulle göras.
            </seg>
            <seg n="7cc6b1ec">
              Det är en viss brist på respekt för ett tillkännagivande från
              riksdagen. Det måste även i detta fall vara så att regeringen
              så skyndsamt som möjligt ska effektuera riksdagens beslut.
            </seg>
            <seg n="790337f8">
              När det gäller frågan om friköp av tomträtter kan man naturligtvis
              diskutera kommunalt självstyre. Från Folkpartiets sida ställer
              vi helt upp på det kommunala självstyret i frågan. Det får vi
              mer se som en principiell diskussion. Från Folkpartiet kommer
              vi även på kommunal nivå att agera i den frågan. Det måste vara
              en rättighet att få köpa loss sin tomträtt.
            </seg>
            <seg n="4dbdca9d">
              Det är en långsiktighet i detta. Det finns egentligen inget skäl
              till varför det ska vara tomträtter. Om det är bestämt att det
              inte ska vara någon ändrad markanvändning är det bara en oförutsägbarhet
              för den enskilda om man inte har rätt att köpa fri sin tomträtt.
            </seg>
            <seg n="f17c94a9">
              Vi får se det som en principiell diskussion. Vi för även principiella
              diskussioner i andra frågor. Det kan gälla omvandling av hyresrätter
              till bostadsrätter och så vidare. Jag tycker att det även hör
              hemma i riksdagen att föra den typen av diskussion.
            </seg>
          </u>
          <note type="speaker" n="10b8da00">
            Anf. 26 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-0" n="4f147c8a">
            <seg n="1b855949">
              Herr talman! Vi var överens om att det var ersättningsreglerna
              som skulle utredas. Vi skulle se på hur de slår och vad man skulle
              göra åt det. Vi har från vår sida varit lika angelägna som ni
              andra om att utredningen ska komma i gång. Vi har sinsemellan
              haft kontakter. Det har också föranlett kontakter med departementet
              som har arbetat fram riktlinjerna.
            </seg>
            <seg n="423de73a">
              Jag har inte något exakt svar på varför det har tagit tid. Det
              är helt enkelt så att frågan är komplicerad. Nu när direktiven
              är fastställda måste vi låta utredningen ta sin tid för att svara
              på frågorna.
            </seg>
            <seg n="784c498b">
              När det gäller friköp av tomträtter förstod jag inte riktigt
              frågan. Min principiella inställning är att det är kommunerna
              som beslutar om att inrätta tomträtter. Det kan de göra för att
              de kanske vill hålla bostadspriserna nere i ett område. Likadant
              är det när det gäller friköp av tomterna. Det är helt enkelt kommunerna
              som ska ha avgörandet i sin hand.
            </seg>
          </u>
          <note type="speaker" n="b7c979f4">
            Anf. 27 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5f8e2b91a27e4bf6-6" n="41810270">
            <seg n="0e45aa09">
              Herr talman! Det sista får jag hålla med om. I sista hand är
              det naturligtvis kommunerna som får fatta det beslutet. Men jag
              tycker ändå att det finns ett utrymme för att föra en principiell
              diskussion om ägandet och den enskildes rätt.
            </seg>
            <seg n="74d2693f">
              Det är bara att konstatera att Lilian Virgin inte har andra upplysningar
              än vad vi har fått när vi har försökt att få svar från justitieministern
              i frågan. Det har egentligen varit väldigt oklara svar. Det är
              bara att beklaga. Det går inte att vrida tiden tillbaka. Den förlorade
              tiden på två år är den stora stötestenen.
            </seg>
            <seg n="a2784ea9">
              Jag ska ta upp frågan om boplikt som vi har diskuterat här några
              gånger. Även Owe Hellberg hade en liten diskussion om det. Det
              står att PBL-lagstiftningen inte är en väg att gå. Jag tycker
              att det är väldigt bra att man har kommit fram till det och sätter
              en punkt i den frågan.
            </seg>
            <seg n="74488fd2">
              Vad vi eftersträvade var att också sätta en punkt i frågan över
              huvud taget. Nu står det inget om EU-lagstiftningen i utskottstexten.
              Det kanske det borde göra. Det räcker inte med att bara konstatera
              att det är en komplex fråga och lämna den till framtiden.
            </seg>
            <seg n="52d37890">
              Man kan även ställa sig bakom det principiella ställningstagandet.
              Boplikt kan egentligen inte någonsin vara ett bra sätt att ta
              sig fram. Det är en alldeles för stor inskränkning av det enskilda
              ägandet.
            </seg>
            <seg n="4f14ee02">
              Vi har ändå erfarenheter från andra länder att det inte har fungerat.
              Därför borde vi avfärda den tanken väldigt tydligt. Kan vi sedan
              göra det med hjälp av EU-lagstiftningen kan det vara bra i sig.
              Jag tycker att vi kan ta en principiell ståndpunkt i den frågan.
            </seg>
          </u>
          <note type="speaker" n="b1b8274e">
            Anf. 28 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-a9e4e388fa6a4e77-1" n="4f147c8a" next="i-b81f461d7fa47764-1">
            <seg n="4cab6379">
              Herr talman! Det vi har behandlat i betänkandet är om vi i plan-
              och bygglagen ska kunna reglera boplikten. Det är vi överens om
              att vi inte ska göra.
            </seg>
            <seg n="27a9dfe7">
              Om Lars Tysklind vill ha min principiella ståndpunkt i frågan
              om boplikt tror inte jag på att det är möjligt att reglera det
              över huvud taget. Det är andra saker som man får ta till för att
              stimulera att människor kan bo kvar i sina områden och att inte
              penningstarka människor kommer och köper upp fastigheterna.
            </seg>
            <seg n="e1b8725d">
              Det är nog andra saker som måste göras. Men boplikten i sig tror
              jag inte är en framkomlig väg. Det visar också erfarenheter från
              Norge. Det är inte den bästa lösningen.
            </seg>
          </u>
          <note n="6c220ea7">
            Anf. 29 EWA THALÉN FINNÉ (m) replik:
          </note>
          <u who="lilian_virgin_5f22b4" xml:id="i-b81f461d7fa47764-1" n="4f147c8a" prev="i-a9e4e388fa6a4e77-1">
            <seg n="ddd53942">
              Herr talman! Man skulle vidga utredningen av expropriationslagen
              om man tittade på mer än bara ersättningsreglerna, Lilian Virgin.
              Det handlar om syftena, vilka som kan expropriera och vad som
              kan ske vid ändrat syfte.
            </seg>
            <seg n="5b53edd2">
              Vi tycker också att man skulle titta på att utreda förutsättningarna
              för återköp. Det är en fråga som är ganska aktuell i samband med
              all försvarsmark som inte längre används.
            </seg>
            <seg n="b06abd2a">
              Jag har bara en kort fråga. Varför kan ni inte ha ett intresse
              av att man gör en bred belysning och tittar på de frågorna?
            </seg>
            <seg n="9bcb95d4">
              Jag hade också tänkt att ta upp lite om boplikten. Men det gjorde
              Lars Tysklind. Jag tänker i stället tala om informations- och
              samrådsansvaret mot näringsidkare vid markarbeten.
            </seg>
            <seg n="dbe1b5fc">
              Lilian Virgin säger i talarstolen att det inte är ett problem.
              Utifrån en makroekonomisk synvinkel är det absolut inte något
              problem. Men det finns en hel del små näringsidkare som berörs.
              Det kan vara ett litet kafé eller en krog, som jag nämnde i talarstolen,
              som drabbas oerhört hört och tappar väldigt mycket inkomster.
            </seg>
            <seg n="23d2123a">
              Där hade man kanske kunnat finna en lösning om man bara hade
              information och samråd. Det är en hel del kommuner som slarvar
              med det. Skulle det inte kunna vara så att man ökade kravet på
              att man ska ha information och samråd i just de här frågorna?
            </seg>
          </u>
          <note type="speaker" n="1469ca26">
            Anf. 30 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-a9e4e388fa6a4e77-2" n="4f147c8a" next="i-b81f461d7fa47764-2">
            <seg n="2c0194e2">
              Herr talman! Som jag sade i mitt anförande är det en ordentlig
              prövning av expropriationslagen. Det är regeringen som fattar
              beslut, och i vissa fall i mindre frågor är det länsstyrelsen
              som gör det. Vi tycker att de regler som finns och de lagar som
              gäller är tillräckliga. De ska självklart tillämpas på det sätt
              lagen avser.
            </seg>
            <seg n="30a06047">
              Det ställdes också en fråga om återköp av Försvarsmaktens mark.
              Som vi nu ser har det på många ställen blivit försvarsmark ledig,
              om jag uttrycker mig så. Det brukar finnas ett kommunalt intresse
              att köpa upp den marken. Försvarsmarken ligger ofta väldigt väl
              i anslutning till samhällena. Det finns ett allmänt intresse att
              marken ska användas för bostadsbebyggelse eller andra ändamål.
            </seg>
            <seg n="40c50600">
              När det gäller information och samråd med näringsidkare har vi
              tagit upp den frågan väldigt många gånger. Det vanliga är att
              kommunen eller vem det nu är som ska göra åtgärderna informerar
              fastighetsägaren. För fastighetsägaren borde det vara naturligt
              att man informerar också den näringsidkare som han hyr ut lokaler
              till.
            </seg>
            <seg n="7f8d4130">
              Min förvåning är att ni inte kan lita på kommunerna utan att
              ni måste ha en lag på det här området. Jag läste i er tidning,
              Allianstidningen som ni kallar den. Där står det under rubriken
              ekonomisk politik för tillväxt att ni är överens. Det står: Stärk
              det kommunala självstyret!
            </seg>
            <seg n="9b82303d">
              Det verkar inte som att bostadsutskottets borgerliga ledamöter
              har fått del av det som har presenterats där och som ska ligga
              till grund för det gemensamma valmanifestet.
            </seg>
          </u>
          <note n="5d28408e">
            Anf. 31 EWA THALÉN FINNÉ (m) replik:
          </note>
          <u who="lilian_virgin_5f22b4" xml:id="i-b81f461d7fa47764-2" n="4f147c8a" prev="i-a9e4e388fa6a4e77-2">
            <seg n="4ab05903">
              Herr talman! Vi har tagit del av alliansens skrifter. Vi tycker
              att det kommunala självstyret är väsentligt. Men det är inte så
              att vi inte kan tycka att man ibland måste ha övergripande lagstiftning
              för att enskilda i hela Sverige ska behandlas någorlunda lika.
            </seg>
            <seg n="dc63a797">
              Information och samråd i samband med markarbete är ju en ganska
              liten fråga. Lilian Virgin säger att många kommuner informerar.
              I många fall består den informationen av att man sätter upp en
              lapp någonstans. Man har ingen dialog. Och som jag sade kan detta
              drabba enskilda näringsidkare ytterst hårt.
            </seg>
            <seg n="611e4cb7">
              Lilian Virgin pratar om att kommunen köper upp försvarsmarken.
              Många gånger var det ju kommunen som ägde marken som blev exproprierad.
              Som lagstiftningen ser ut i dag ska försvaret sälja marken när
              den inte längre används. Jag satt i en utredning där man tittade
              på de här frågorna. Nu hade inte jag samma åsikt i den här frågan
              som majoriteten i utredningen. Jag tycker att det vore på sin
              plats det är lite hederligt att fråga den som tidigare ägde marken
              om man är intresserad av att köpa tillbaka den. Det är inte säkert.
              Man har kanske flyttat beroende på att det inte gick att få någon
              utkomst där man bodde när man inte hade någon mark kvar. Jag tycker
              att det vore ärligt mot den som en gång utsattes för det här ingreppet.
              Det är ändå ett väldigt stort ingrepp att bli av med sin mark.
            </seg>
          </u>
          <note type="speaker" n="479de08e">
            Anf. 32 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-1" n="4f147c8a">
            <seg n="b179eae4">
              Herr talman! Jag tycker att man kan märka och förutsätta att
              kommunerna är måna om sina näringsidkare och sina invånare. Man
              ska inte behöva reglera detta i en lag. Det är lite knepigt att
              det är Moderaterna som yrkar på ytterligare lagar.
            </seg>
            <seg n="fd7e64a3">
              Sedan gällde det den försvarsmark som är inköpt och sedan ska
              säljas. Det var intressant att höra att Ewa Thalén Finné har suttit
              i en utredning och tydligen hävdat de här sakerna och inte fått
              gehör för dem. Vi anser inte att det är en bra och framkomlig
              väg att ha en automatisk rätt till återköp. Man måste bedöma hur
              marken ska kunna användas.
            </seg>
          </u>
          <note type="speaker" n="efe5b2aa">
            Anf. 33 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-5" n="2251d301">
            <seg n="0116a65d">
              Herr talman! Jag skulle vilja stryka under det som övriga borgerliga
              ledamöter har påtalat om expropriering, men jag tänker inte ställa
              några ytterligare frågor om det.
            </seg>
            <seg n="5e6fec9c">
              Jag vill återgå till herrelösa fastigheter. Regeringen beslutade
              våren 2005 om ändringar på det området. Det skulle motverka uppkomsten
              av herrelösa fastigheter. Man skrev en lagtext som egentligen
              fanns redan tidigare, det vill säga att man skulle kunna utse
              en god man. Man trodde att det skulle kunna göra att det definitivt
              blev möjligt att ta hand om herrelösa fastigheter. Men i praktiken
              har det inte blivit så, Lilian Virgin. Det finns tydliga exempel
              på det. Det är inte bara i Tierps kommun som det är så.
            </seg>
            <seg n="09e57f5a">
              Den har gången har både Centerpartiet och socialdemokrater i
              utskottet motionerat om att man anser att någon måste ta ansvaret
              för saneringen av industrifastigheter och fastigheter som har
              blivit utan ägare. Då undrar jag varför Lilian Virgin och kamraterna
              i Socialdemokraterna, Miljöpartiet och Vänsterpartiet inte kan
              fatta ett direkt beslut om att de här fastigheterna verkligen
              ska saneras.
            </seg>
          </u>
          <note type="speaker" n="f36d63ff">
            Anf. 34 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-2" n="4f147c8a">
            <seg n="6d304eda">
              Herr talman! Det är viktigt att det sker en sanering. Ingen tycker
              om att det finns sådana här bostadsområden. Det är inte länge
              sedan vi antog den här lagen. Det var inte regeringen utan riksdagen
              som fattade det här beslutet. Nu säger Rigmor Stenmark i sin reservation
              att lagen är otillräcklig, men hon säger också att hon vill att
              staten tar det huvudsakliga ansvaret. Den här frågan har varit
              uppe många gånger förut: Hur mycket pengar finns det anslaget
              för att man ska kunna sanera sådana här fastigheter? Förmodligen
              är det otillräckligt. Det har diskuterats här i riksdagen, men
              inte i vårt utskott utan i miljö- och jordbruksutskottet. Vi har
              inte mer pengar till detta nu.
            </seg>
            <seg n="801cd2dc">
              Jag tror också att kommunen och staten måste ta ett gemensamt
              ansvar när det gäller sådana fastigheter som Hästhagen i Tierp.
              Jag tror inte att vi i en lag kan reglera vad som ska gälla just
              där. Det är ett stort problem. Det håller vi alla med om. Men
              det måste man lösa på annat sätt, och det får kommunen och staten
              försöka att resonera om.
            </seg>
          </u>
          <note type="speaker" n="86855e68">
            Anf. 35 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-df16ca70b56522f0-6" n="2251d301">
            <seg n="c15324ea">
              Herr talman! Det är just det jag säger. Varför tar inte staten
              det ansvaret? Varför resonerar inte staten med kommunen? Kommunen
              tar ansvaret. Det är en socialdemokratiskt styrd kommun, och den
              tar ansvaret och vill inget hellre än att resonera med staten
              om den här frågan så att den blir löst. Det är ett absolut krav
              från Centerpartiet att man måste lösa den här frågan.
            </seg>
            <seg n="b3c13686">
              Jag har funderat på om den här motionen har hamnat i fel utskott.
              Den borde kanske ha hänvisats till miljö- och jordbruksutskottet.
              Det finns statliga resurser som kan användas för att sanera miljöfarliga
              fastigheter. Jag frågar mig om vi i utskottet kanske har gjort
              fel. Inte heller jag har uppmärksammat det. Vi borde kanske ha
              skickat den här motionen till miljö- och jordbruksutskottet. Vad
              tror Lilian Virgin?
            </seg>
          </u>
          <note type="speaker" n="a6b38011">
            Anf. 36 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-3" n="4f147c8a">
            <seg n="a078edfe">
              Herr talman! Ja, det handlar ju väldigt mycket om pengar och
              resurser för att åtgärda de här sakerna. Jag kan hålla med om
              det. Men nu har vi behandlat det, och jag svarar utifrån det.
              Det är bra att Rigmor säger att detta är en s-kommun och man verkligen
              jobbar för att lösa problemet. Vi får väl motionera igen till
              ett annat utskott. Jag tror också att vi ska hjälpas åt allihop.
              Den här frågan behöver lösas.
            </seg>
          </u>
          <note type="speaker" n="f8e39399">
            Anf. 37 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-62e7db91e5f117d3-2" n="a6c2005d">
            <seg n="e3899401">
              Herr talman! Det finns ett par frågor som jag gärna skulle vilja
              justera för protokollets skull. Det gäller bland annat tomträtt.
              Jag vet inte om det var en medveten vinkling eller ett missförstånd
              från Lilian Virgins sida, men om man läser reservationen står
              det väldigt tydligt att det enligt vår mening är önskvärt att
              tomträttshavarna i alla Sveriges kommuner erbjuds att friköpa
              sin tomt. Det handlar alltså inte om att köra över det kommunala
              självstyret, utan det handlar om att alla människor ska ha samma
              möjligheter utifrån ett rättviseperspektiv. Jag kunde köpa ut
              min tomt till ett visst pris därför att jag var politiker och
              insatt i frågan. Jag vet att efter den 1 april blir det över 10
              % dyrare för dem som inte hade samma kännedom som jag, och det
              tycker inte jag är riktigt.
            </seg>
            <seg n="4f60c47f">
              Det gäller också frågan om boplikt där Lilian Virgin säger i
              sitt anförande att Kristdemokraterna motionerar och vill ha boplikt.
              Det är alltså en enskild motion. Tänk om vi, när vi håller våra
              anföranden, skulle ta upp alla enskilda motioner som av och till
              kommer från socialdemokratiskt håll. Jag vill att det ska vara
              tydligt i protokollet.
            </seg>
            <seg n="9cb74c50">
              Boplikt handlar framför allt om att främja att människor kan
              bo kvar på platser genom helt andra åtgärder, genom näringslivsfrågor,
              arbetsmarknadspolitiska frågor och infrastrukturfrågor, som Lars
              Tysklind också tog upp här.
            </seg>
            <seg n="4efc359d">
              Sedan vill jag fråga Lilian Virgin vad som egentligen menas när
              man inte vågar ta ställning för att vi ska ha en utredning utan
              säger att avsikten är att Lantmäteriet ska få ta ställning till
              den fortsatta hanteringen av koordinater. Jag tycker att det var
              lite svagt med anledning av att det fanns en så öppen diskussion
              i utskottet och att alla ställde sig så positiva till det här
              förslaget. Jag hoppas att den frågan ska ligga fast och att ni
              kan komma tillbaka med den. Vad menas med att Lantmäteriet ska
              bestämma i den här frågan?
            </seg>
          </u>
          <note type="speaker" n="15916176">
            Anf. 38 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-4" n="4f147c8a">
            <seg n="f7988fb6">
              Herr talman! Jag har läst i reservationen att det står att det
              är önskvärt att man ska erbjudas att friköpa sina tomter och att
              alla ska ha samma möjligheter, men jag förstår det inte. Tycker
              Ragnwi Marcelind då att vi ska ha en lag där det ska skrivas in
              att det är önskvärt? Jag tror nog att kommunerna kan hantera de
              här sakerna, och då räcker det med det.
            </seg>
            <seg n="2c6d6cd7">
              När det gäller boplikt sade jag att det var en motion från kd.
              Jag sade också att det var en s-motion. Och jag sade att detta
              med boplikten var en knepig fråga.
            </seg>
            <seg n="0989ad98">
              Jag har alltså inte alls varit oärlig på den punkten inte på
              någon punkt, förresten! Jag tror också att det behövs andra åtgärder.
              Det räcker inte med att reglera i någon lag och säga att folk
              inte får bo här eller där. Det tror jag inte.
            </seg>
            <seg n="6a5aea1f">
              Den sista frågan gällde Lantmäteriet. Det är ju så att Lantmäteriet
              har initierat att en doktorand ska se på det här i ett forskningsprojekt,
              och de betalar det. Sedan är det meningen att Lantmäteriet måste
              ta till sig det. Lantmäteriet är ju också expertmyndigheten, så
              det är inte alls konstigt att de, precis som de har gjort tidigare,
              har initierat det här på flera olika sätt. Nu tar de det här steget,
              och sedan får de återkomma om det. Jag sade också att vi är positiva
              till det och tror att det är någonting som kommer för framtiden.
              Men vi ska inte tillsätta någon utredning nu innan vi vet vad
              doktorandbeskedet ger.
            </seg>
          </u>
          <note type="speaker" n="f7b8cafe">
            Anf. 39 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-62e7db91e5f117d3-3" n="a6c2005d">
            <seg n="d0ae3426">
              Herr talman! Jag kan intyga att Lilian Virgin inte är någon oärlig
              person utan en mycket trovärdig person! Men vad jag ville få fram
              var om man på något sätt försökte vinkla eller missförstod inriktningen
              i de här motionerna.
            </seg>
            <seg n="233ed067">
              Lilian Virgin säger att kommunerna kan hantera tomträttserbjudanden
              om att köpa loss tomter. Uppenbarligen kan de ju inte det. I min
              kommun, som har varit röd i 80 år med Socialdemokraterna vid makten,
              har uppenbarligen inte mina kamrater i kommunen haft samma möjlighet
              som jag att köpa ut sin tomträtt nu innan det här beslutet kom
              1 april, därför att det inte har gått ut något erbjudande. Vi
              har inte fått något erbjudande. Det här luskade vi ut ändå. Det
              är det jag menar. Detta pekar tydligt på att det behövs ett annat
              system, där alla faktiskt ställs inför frågeställningen: Vill
              ni köpa ut er tomträtt? Där tycker jag att kommunen ska vara mer
              aktiv, och jag hoppas verkligen att vi ska få se ett större intresse
              också från Socialdemokraternas sida i den här frågan, eftersom
              rättviseperspektivet och de aspekterna ju i alla fall enligt tradition
              är viktiga frågor för socialdemokratin.
            </seg>
            <seg n="300c61a2">
              Frågan om fastighetskoordinater behöver vi inte diskutera längre.
              Jag kommer naturligtvis, herr talman, om jag är tillbaka här i
              kammaren efter höstens val, att driva den här frågan vidare och
              tycker att det känns intressant med alla idéer och tankar som
              innehåller nytänkande. Det är det som den här kammaren och den
              här regeringen skulle behöva. Nu hoppas vi på en ny regering,
              som vi vet har mycket nya idéer och tankar, och då kanske vi kan
              få se på en annan politik i samhället och andra resultat effektiviseringar
              som kan göra att vi sparar pengar för att satsa dem på annat.
            </seg>
          </u>
          <note type="speaker" n="60103efc">
            Anf. 40 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-fbf2d5a474132fc4-5" n="4f147c8a">
            <seg n="1b516ff7">
              Herr talman! Jag vill förtydliga att det när det gäller frågan
              om man vill sälja tomträtter eller inte måste vara kommunen som
              avgör om det är lämpligt eller inte. Sedan håller jag med Ragnwi
              Marcelind om att om kommunen bestämmer sig för att sälja ut så
              är det självklart viktigt att den informationen går ut till kommunmedborgarna
              och tomträttsinnehavarna. Där finns det ingen skiljaktighet.
            </seg>
            <seg n="47cf1e64">
              I det kommande valet vet vi bra mycket om vad vi vill med vår
              bostadspolitik den är väldigt viktig för oss medan vi vet att
              det på den borgerliga sidan spretar åt alla håll.
            </seg>
          </u>
          <note n="f64bc4fe">
            Överläggningen var härmed avslutad.
          </note>
          <note n="b1f96607">
            6 § Bank- och försäkringsfrågor, kreditupplysning
          </note>
          <note n="7b484304">
            Föredrogs
          </note>
          <note n="b7fc6d9b">
            Talmannen konstaterade att ingen talare var anmäld.
          </note>
          <note n="b5fb53ef">
            7 § Förvaltningspolitiska frågor
          </note>
          <note n="7b484304">
            Föredrogs
          </note>
          <note n="b7fc6d9b">
            Talmannen konstaterade att ingen talare var anmäld.
          </note>
          <note n="b5e18e4f">
            8 § Fastighetsfrågor
          </note>
          <note n="7b484304">
            Föredrogs
          </note>
          <note n="b7fc6d9b">
            Talmannen konstaterade att ingen talare var anmäld.
          </note>
          <note n="a9e758b9">
            9 § Staten som arbetsgivare
          </note>
          <note n="7b484304">
            Föredrogs
          </note>
          <note n="b7fc6d9b">
            Talmannen konstaterade att ingen talare var anmäld.
          </note>
          <note n="4bbb74c9">
            10 § Statlig förvaltning, m.m.
          </note>
          <note n="7b484304">
            Föredrogs
          </note>
          <note type="speaker" n="2ea71690">
            Anf. 41 Tredje vice talman HELENA HÖIJ (kd):
          </note>
          <u who="talman_id" xml:id="i-626fb5f14a805bc0-0" n="a3a58a4b">
            <seg n="a127f1fc">
              Herr talman! En utgångspunkt i politiken ska ju vara att i alla
              avseenden göra medborgarnas vardag så enkel som möjligt. Det borde
              vara huvuduppgiften att göra livet lättare att leva. Samtidigt
              är det av olika skäl så att antalet lagar och regler som påverkar
              vårt och andra medborgares vardagsliv ökar både i omfattning och
              antal. Det är inte konstigt att det är många människor som inte
              känner till lagstiftningen eller har svårt att förstå regler och
              bestämmelser. Tyvärr är det många gånger inte heller självklart
              vart man ska vända sig för att få information eller få svar på
              frågor som rör lagar och regler.
            </seg>
            <seg n="2aaf1a09">
              Det här betänkandet, som heter Statlig förvaltning, m.m. , rör
              en hel del frågor som är betydelsefulla ur de här perspektiven.
              Det handlar om bemötandefrågor, och det är självklart så, som
              också framgår av utskottets betänkande, att arbetet på de enskilda
              myndigheterna är det centrala när det gäller bemötandefrågor och
              när det gäller frågor om hur man, om man är i behov av kontakter
              med myndigheter, blir bemött. Det handlar om det arbete man gör
              med vidareutbildning, fortbildning och så vidare.
            </seg>
            <seg n="6be5af47">
              Vi tror, och det har vi också skrivit i en reservation, att man
              också bör överväga ett tillägg i förvaltningslagen så att människor
              i sina kontakter med Försäkringskassan, skattemyndigheter och
              så vidare får ett korrekt bemötande och att det finns en grund
              att utgå ifrån i de här myndigheterna när man arbetar med detta.
            </seg>
            <seg n="52151692">
              I betänkandet finns det också ett avsnitt om dröjsmål. Här är
              det så glädjande att kammaren för ett år sedan ungefär, våren
              2005, beslutade om ett tillkännagivande till regeringen om att
              den bör lägga fram förslag på åtgärder när det gäller myndigheternas
              handläggningstider. Därför behöver inte utskottet göra något ytterligare
              nu. Men det är självklart också en väldigt viktig fråga när vi
              pratar om kontakten mellan enskilda och myndigheter att man vet
              när man får besked och att det finns sätt för den enskilde att
              hävda sin rätt när handläggningstiderna drar ut orimligt på tiden.
              Här finns det mycket att arbeta med. Här finns det som sagt ett
              tillkännagivande, så det behöver vi inte förnya.
            </seg>
            <seg n="9287542e">
              Däremot saknas kanske lite mer kraftfulla uttalanden och lite
              mer kraftfullt agerande från den här kammaren och inte minst från
              regeringens sida när det gäller ett annat väldigt viktigt område,
              nämligen att människor ska kunna känna till lagstiftningen och
              ha möjlighet att överblicka och försöka förstå den. Det gäller
              alltså hur vi informerar om lagar och förordningar, det som vi
              brukar kalla rättsinformationssystemet. Det är det som är rubriken
              om man vill slå upp det i det här betänkandet. Här återstår det
              som sagt en hel del arbete. Jag har tillsammans med Gustav Fridolin
              reserverat mig, och jag vill här, herr talman, passa på att yrka
              bifall till reservation 9 under punkt 17, Rättsinformationssystemet.
            </seg>
            <seg n="5ad557f3">
              Rättssystemet kan många gånger te sig både komplext och svårbegripligt
              för den enskilde, och det måste därför finnas ett väl utbyggt
              och pedagogiskt rättsinformationssystem. Min mening är att det
              här behöver utvecklas ordentligt ytterligare, och det ska också
              finnas tillgängligt via elektroniska medier.
            </seg>
            <seg n="53351097">
              Något som jag skulle vilja trycka ytterligare på är att även
              kommunala och andra normbeslut ska finnas tillgängliga på det
              här sättet. Man tänker kanske inte alltid på att kommunerna har
              ett normgivningsarbete, och därför borde samma regler gälla för
              kommuner som för statliga myndigheter i fråga om författningars
              utformning och kungörande. Det skulle kunna skapa klarhet i handläggningsrutiner
              och lägga en grund för en enhetlig och lagenlig maktutövning.
              Jag tror att den dagen vi får en bättre ordning också på den kommunala
              sidan genom införandet av en kommunal författningssamling ökar
              inte bara rättssäkerheten utan även överblickbarheten. Genom överblickbarheten
              skulle vi dessutom kunna se möjligheterna till en effektivisering,
              en förenkling, av vårt regelverk.
            </seg>
            <seg n="5e63dbfe">
              Ett mer pedagogiskt rättsinformationssystem som även omfattar
              den kommunala sidan skulle alltså bidra till det som jag inledde
              mitt anförande med, nämligen göra medborgarnas vardag lite enklare.
              Det skulle bli lättare att överblicka och skaffa sig förståelse
              för de lagar och regler som gäller i vårt samhälle.
            </seg>
          </u>
          <note type="speaker" n="6c46b94e">
            Anf. 42 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-76e76f385c02c36c-0" n="fb6a0b48">
            <seg n="917e8f9a">
              Fru talman! Låt mig börja med att framföra en ursäkt till kammarkamraterna,
              utskottskamraterna och talmannen för mitt oskick att inte närvara
              vid hela kammardebatten. Den enda ursäkt jag har är att en av
              de få men absoluta begränsningar jag har är att jag inte kan vara
              på två ställen samtidigt. För tillfället pågår ett sammanträde
              med EU-nämnden där jag också bör närvara.
            </seg>
            <seg n="b0238c1a">
              Fru talman! Få ord vållar väl så mycket känslor i en politisk
              debatt som ordet stat. Två saker slåss mot varandra. Två reellt
              existerande verklighetsbilder brottas med varandra varje gång
              en politiker nämner ordet stat. Den ena är bilden av staten som
              vi alla våra gemensamma angelägenheter, våra gemensamma möjligheter
              att förändra, att bygga upp en fungerande välfärd, att gemensamt
              kontrollera viktiga näringar och att fatta beslut om lagar för
              flertalets eller allas bästa staten som den goda garanten för
              ett gott välfärdssamhälle.
            </seg>
            <seg n="e8cd3c56">
              Den andra bilden är den av staten som dom där uppe, staten som
              de som bestämmer över oss, som fattar beslut om lagar som vi inte
              förstår oss på, inför skatter som vi inte vill betala och system
              som vi inte rår på. Dessa två bilder finns hela tiden i debatten
              om statlig förvaltning staten som den goda garanten för sådant
              som vi gemensamt vill ha och staten som något som vi inte rår
              på.
            </seg>
            <seg n="e17b0f62">
              Fru talman! Just för att dessa båda bilder finns, för att båda
              bilderna är sanna även om det låter konstigt att två så vitt skilda
              bilder kan vara sanna samtidigt för att man kan se staten både
              som garanten för välfärdssamhället och som några där upp som bestämmer
              över oss kräver varje politiskt beslut en avvägning huruvida beslutet
              ska fattas på statlig nivå eller på en lägre nivå. Därför krävs
              också att man ser var statens begränsningar ska finnas och att
              man drar konsekvenser av det när man fattar beslut av politisk
              karaktär. Det i sin tur kräver att de som i olika sammanhang representerar
              staten myndighetspersoner, lagstiftare och andra har ett gott
              förhållningssätt till alla de medborgare som möter staten i dess
              olika funktioner.
            </seg>
            <seg n="855f8174">
              Fru talman! Om detta det sista, det goda förhållningssättet gentemot
              alla medborgare, handlar flera av punkterna i betänkandet KU7,
              som vi nu debatterar. Låt mig ta upp två av dem.
            </seg>
            <seg n="ed46381d">
              Under punkterna 14 och 16 hanterar utskottet olika frågor som
              handlar om HBT-kompetens, alltså myndighetspersoners kunnande
              om de problem som finns för dem som är homosexuella, bisexuella
              och transpersoner. Det handlar dels om HBT-frågor i den statliga
              sektorn, bland myndighetspersoner, dels om en tidsgräns för när
              samtliga svenska lagar ska vara genomgångna så att vi kan röja
              undan de lagar som är diskriminerande mot HBT-personer. Jag vill
              yrka bifall till reservation 8, som föreslår just en sådan tidsgräns.
            </seg>
            <seg n="a24fbff2">
              I samhället finns en rad fördomar om homosexuella, bisexuella
              och transpersoner. Dessa fördomar har funnits länge. De har länge
              grott till och med i denna kammare, för i slutändan är även vi
              bara människor och samhällsmedborgare. Vi har därför fått en rad
              lagar som i sin utformning kommit att bli diskriminerande mot
              HBT-personer. En del av dessa lagar har vi äntligen undanröjt.
              Nu finns samma möjlighet för homosexuella och bisexuella som för
              heterosexuella att ansöka om adoption. Andra lagar håller vi på
              att undanröja. Bland annat tittar vi på möjligheterna att låta
              homosexuella och bisexuella ingå äktenskap på samma villkor som
              heterosexuella.
            </seg>
            <seg n="90347b27">
              Jag är emellertid övertygad om att det finns fler lagar som i
              sin tillämpning är diskriminerande mot HBT-personer. Därför behövs
              en fullständig genomgång, och en sådan har också efterlysts. Men
              för att det ska ske snabbt nog, för diskriminering kan man inte
              vänta med att undanröja, behövs en tidsgräns, vilket föreslås
              i reservation 8.
            </seg>
            <seg n="d3258c5f">
              Fru talman! Om medborgarna ska ha ett förtroende för staten,
              om medborgarna ska kunna känna sig som en del av staten och som
              en del av de lagar som gäller dem, måste de förstå lagarna och
              lagarna måste vara tillgängliga. Om detta handlar två punkter
              i betänkandet. Under punkt 17 finns en reservation från Miljöpartiet
              och Kristdemokraterna där vi föreslår ett mer tillgängligt rättsinformationssystem.
            </seg>
            <seg n="0517a22b">
              Under punkt 12 finns en reservation där det föreslås att vi ska
              ha en särskild lekmannaprövning av lagstiftningen. Tanken bakom
              förslaget är att på samma sätt som vi juridiskt via Lagrådet granskar
              de lagförslag som det ska fattas beslut om i kammaren ska vi även
              lekmannamässigt granska att lagarna är lättförståeliga, så att
              de som har att efterfölja dem faktiskt kan förstå vilka lagar
              som stiftas och vad de i praktiken innebär.
            </seg>
            <seg n="9669235c">
              Avslutningsvis, fru talman, vill jag säga att jag givetvis står
              bakom alla reservationer som bär Miljöpartiets namn samt bakom
              utskottets förslag i betänkandet i de delar där vi inte har några
              reservationer, men för tids vinnande nöjer jag mig med att yrka
              bifall endast till reservation 8.
            </seg>
          </u>
          <note type="speaker" n="77b80bb2">
            Anf. 43 INGER JARL BECK (s):
          </note>
          <u who="unknown" xml:id="i-48066638f37c7ed1-0" n="b67cd7ca">
            <seg n="a1c50797">
              Fru talman! Regeringsformens inledningsbestämmelse att all offentlig
              makt utgår från folket sammanfattar väl en socialdemokratisk demokratisyn.
              I en representativ demokrati sker detta genom att folket utser
              representanter i fria och hemliga val.
            </seg>
            <seg n="0501716c">
              För att förverkliga de samhällsförändringar som medborgarna i
              val gett uttryck för och önskar krävs dock mer än styrande organ.
              Mycket av samhällsförändringarna förverkligas genom statliga och
              kommunala förvaltningsmyndigheter. Tjänstemän i förvaltningen
              är inte valda i demokratisk ordning utan har sin position som
              ett resultat av ett anställningsförhållande eller liknande. Av
              detta följer att myndigheterna är och ska vara styrda av politiska
              beslut.
            </seg>
            <seg n="a17c2e4e">
              Myndigheterna är skyldiga att följa de lagar som den folkvalda
              riksdagen beslutar och de beslut som regeringen fattar. Regeringen
              utnämner chefer och vissa andra befattningshavare vid myndigheterna
              och kan även på annat sätt ge uttryck för vad den förväntar sig
              av förvaltningen. Myndigheterna och de som är anställda där är
              skyldiga att utöva den makt de fått inom de ramar som i demokratisk
              ordning blivit beslutade.
            </seg>
            <seg n="51d9ee20">
              I ett särskilt avseende har myndigheterna en stark självständighet
              gentemot den politiska makten. Riksdagen och regeringen får och
              ska styra myndigheterna genom att utfärda regler och andra normer,
              men tillämpningen av dessa regler ska myndigheterna hantera själva.
              De politiska organen får inte i enskilda fall avgöra hur en myndighet
              ska besluta om någons rättigheter eller skyldigheter, om någon
              ska beviljas en förmån eller inte eller hur en domstol ska döma.
              Sådan inblandning skulle strida mot rättsstatliga principer som
              principen om allas likhet inför lagen. Däremot kan och ska de
              politiska organen följa hur myndigheter tillämpar lagar och andra
              normer och utifrån den tillämpningen göra ändringar i reglerna
              om tillämpningen står i strid med de folkvaldas uppfattningar.
            </seg>
            <seg n="4fa24080">
              Fru talman! I grund och botten är en politiskt styrd förvaltning
              en nödvändig del av en fungerande demokrati. Vår nuvarande förvaltningsmodell
              bygger just på dessa demokratiska grundprinciper. En annan sak
              är i vad mån de politiska organen väljer att använda sin rätt
              att styra myndigheterna och hur mycket som genom delegation faller
              på myndigheter och enskilda tjänstemän att själva bestämma. Lagar
              och andra regler som de politiska organen beslutar hålls många
              gånger allmänna och oprecisa och ger stort utrymme för tolkning
              och utfyllnad. Detta ger myndigheterna ett ofta nödvändigt handlingsutrymme
              att hantera olika situationer, men det riskerar också att göra
              ansvarsförhållandena otydliga.
            </seg>
            <seg n="321c0258">
              Det finns därför starka skäl för att de politiska organens styrning
              av förvaltningen på många sätt behöver stärkas och utvecklas.
              Det kan handla om att exempelvis förenkla och förtydliga myndighetsstrukturen
              eller att göra förändringar av relationen mellan regering och
              myndigheter men också om ett behov av en bättre myndighetssamordning.
              Detta är ett av de viktigare uppdrag som Ansvarskommittén har.
            </seg>
            <seg n="d14cee88">
              Det pågår över huvud taget redan ett omfattande arbete i Regeringskansliet
              kring frågor som rör statlig förvaltning. Ansvarskommittén och
              Grundlagsutredningen är de två man först kommer att tänka på,
              men som visas i betänkandet pågår det även andra arbeten kring
              de här frågorna.
            </seg>
            <seg n="2d189863">
              Fru talman! Låt mig kommentera några av de reservationer som
              finns till betänkandet.
            </seg>
            <seg n="f3100235">
              Förslaget om en särskild utbildning om bemötandefrågor för statligt
              anställd personal är redan tillgodosett genom att det i 1 kap.
              2 § regeringsformen står: Den offentliga makten skall utövas med
              respekt för alla människors lika värde och för den enskilda människans
              frihet och värdighet. Detta är en mycket stark skrivning och en
              uppmaning till alla myndighetschefer att se till att det finns
              både utbildning och andra verktyg för att klara uppgiften. Vilka
              behov som finns på olika myndigheter är inte en sak för riksdagen
              att besluta om utan en ren verkställighetsfråga för respektive
              myndighet, och att påtala för regeringen att den ska se till att
              myndigheterna följer regeringsformen är faktiskt klåfingrigt i
              överkant.
            </seg>
            <seg n="ff64a1bc">
              Folkpartiets förslag om att varje ny myndighet som inrättas ska
              motsvaras av en myndighet som läggs ned låter ju som ett kraftfullt
              instrument för att hålla antalet myndigheter nere. Problemet med
              Folkpartiet är att man talar med kluven tunga i denna fråga. När
              kammaren i november i fjol beslutade, mot vår vilja, att på förslag
              från Folkpartiet inrätta en hållbarhetskommission lyste förslagen
              om vilken annan myndighet som skulle läggas ned med sin frånvaro.
              Om vi andra ska ta era förslag på allvar får ni faktiskt börja
              leva efter dem.
            </seg>
            <seg n="e64f9f42">
              Folkpartiet har också en reservation kring utredningsväsendets
              oberoende ställning där man på fullt allvar hävdar att vi socialdemokrater
              skulle vara mindre objektiva än andra just för att vi är socialdemokrater.
              Den typen av förenklade cirkelresonemang används förstås eftersom
              sakargumentationen är svag. Självklart företräder vi socialdemokrater
              inga andra värderingar än våra egna i utredningar, liksom vi utgår
              från att Folkpartiets representanter i utredningar har mandat
              att företräda sitt parti. Alternativet blir ju mycket konstigt.
            </seg>
            <seg n="55d7eea7">
              Slutligen, fru talman, vill jag säga några ord kring motionerna
              om HBT-frågor. Precis som anges i betänkandet pågår det redan
              ett arbete i regeringen kring dessa frågor. Men grunden är här,
              liksom i bemötandefrågorna tidigare, att det redan är uttalat
              att myndigheterna ska syssla med dessa frågor. Det finns ett uttalat
              förbud mot att diskriminera på grund av inte bara personers sexuella
              läggning utan också trosuppfattning, etniskt ursprung med mera.
              På grund av myndigheternas olika arbetsuppgifter blir det olika
              risker för diskriminering i olika verksamheter. Därför måste varje
              myndighet utifrån sin egen verksamhet och andra förutsättningar
              få en möjlighet att arbeta med frågorna, till exempel vad gäller
              information och personalutbildning.
            </seg>
          </u>
          <note n="a1409536">
            Med detta, fru talman, yrkar jag bifall till förslaget till beslut
            i betänkandet och avslag på samtliga reservationer.
          </note>
          <note type="speaker" n="afef48f4">
            Anf. 44 Tredje vice talman HELENA HÖIJ (kd) replik:
          </note>
          <u who="talman_id" xml:id="i-626fb5f14a805bc0-1" n="a3a58a4b">
            <seg n="2b379c20">
              Fru talman! Inger Jarl Beck uppehöll sig i inledningen av sitt
              anförande, den del där hon inte kommenterade reservationerna,
              helt och hållet kring de folkvaldas relation till och styrning
              av myndigheterna, de folkvaldas relation till lagstiftningen och
              politikernas skyldighet att följa upp lagstiftningen. Detta är
              naturligtvis väldigt viktigt; jag ska inte på något vis motsäga
              det.
            </seg>
            <seg n="544c0ca6">
              Det finns dock ett annat perspektiv i det här betänkandet som
              både jag och Gustav Fridolin lyfte fram men som Inger Jarl Beck
              inte tog upp, nämligen förhållandet mellan myndigheter och medborgare
              att medborgare får en chans att sätta sig in i de lagar och regler
              som gäller i vårt samhälle, att de har möjlighet att ta del och
              förstå och sedan komma med synpunkter och vara med i opinionsbildningen.
              Grunden är ju att man först har information och förståelse.
            </seg>
            <seg n="6ea4fc65">
              Jag skulle vilja ställa en fråga till Inger Jarl Beck mot bakgrund
              av att det för närvarande inte finns några särskilda generella
              regler för hur de kommunala författningarna ska utformas och kungöras.
              Ska man söka i de kommunala författningarna i dag får man söka
              i beslutsprotokollen, som kan vara arkiverade i någon källare
              i kronologisk ordning. Man vet inte riktigt var man ska söka.
            </seg>
            <seg n="094bef21">
              Vi kristdemokrater menar att ett införande av lagreglering för
              kommunala författningssamlingar skulle medföra en avsevärt ökad
              rättssäkerhet. Det skulle vara till gagn för de personer på myndigheterna
              som ska använda författningarna, för oss politiker och inte minst
              för medborgarna som skulle få ökad kunskap kring och förståelse
              för de kommunala författningarna. Eftersom Socialdemokraterna
              inte delar den synen vill jag fråga Inger Jarl Beck hur Socialdemokraterna
              vill lösa det här behovet.
            </seg>
          </u>
          <note type="speaker" n="e4c40164">
            Anf. 45 INGER JARL BECK (s) replik:
          </note>
          <u who="unknown" xml:id="i-48066638f37c7ed1-1" n="b67cd7ca">
            <seg n="925dcdb6">
              Fru talman! Kommunerna har enligt författningslagen självklart
              skyldighet att informera och stödja medborgarna när de har frågor.
              Däri ligger också den här informationen. Man kan ju fundera på
              varför inte kommunerna har infört detta. Det är ju våra politiska
              kamrater som sitter och styr i kommunerna. Vi värnar om att alla
              medborgare ska ha den information och den kunskap de har behov
              av, men vi menar att kommunerna själva ska kunna ta ställning
              till detta. Det finns en del information på kommunernas hemsidor.
              Vissa kommuner är bra på detta; andra är mindre bra.
            </seg>
            <seg n="c705e527">
              Min fråga tillbaka är: Vart tar det kommunala självstyret vägen?
              Alliansen pratar om att det är viktigt med det kommunala självstyret.
              Som vi ser det ska kommunerna själva ta ansvaret i de här frågorna.
              Vi ska inte behöva gå in och peta för att de ska ta sitt politiska
              ansvar inför medborgarnas önskemål och krav.
            </seg>
          </u>
          <note type="speaker" n="c18adea4">
            Anf. 46 Tredje vice talman HELENA HÖIJ (kd) replik:
          </note>
          <u who="talman_id" xml:id="i-626fb5f14a805bc0-2" n="a3a58a4b">
            <seg n="29955523">
              Fru talman! Det har visat sig genom åren att kommunerna inte
              riktigt har varit förmögna att ta det här ansvaret. Kristdemokraterna
              brukar bekänna sig till det som kallas för subsidiaritetsprincipen.
              Där ingår det lilla ordet subsidier, som betyder stöd. Jag tror
              att det här är ett fall där vi från statlig nivå behöver gå in
              och tala om vad det kommunala ansvaret är, det vill säga att här
              finns en skyldighet. Kanske behöver vi också anvisa någon form
              av ramlösning.
            </seg>
            <seg n="6fffb878">
              Man kan naturligtvis diskutera hur det här ska göras, men faktum
              kvarstår: Det fungerar inte i kommunerna i dag. På det flesta
              ställen är det ett protokoll som justeras, kopieras och sätts
              upp på en anslagstavla. Sedan förväntar man sig att medborgarna
              ska ta del av beslutet och eventuellt anföra besvär inom tre veckor
              innan det vinner laga kraft.
            </seg>
            <seg n="028a1957">
              Alla kommuner klarar ju inte ens av att ha ett Internetbaserat
              system som fungerar. Men genom att vi inför en lagreglering här
              och genom att vi stöder kommunerna skulle de kunna ta sitt ansvar.
              Jag vill höra hur Socialdemokraterna avser att stödja kommunerna
              och se till att det här blir verklighet.
            </seg>
          </u>
          <note type="speaker" n="985a33c7">
            Anf. 47 INGER JARL BECK (s) replik:
          </note>
          <u who="unknown" xml:id="i-48066638f37c7ed1-2" n="b67cd7ca">
            <seg n="4465bcb5">
              Fru talman! När det gäller de statliga myndigheternas information
              så finns det nyinrättade Verket för förvaltningsutveckling, Verva,
              från den 1 januari i år. Verket är ett stort stöd för myndigheterna.
              Det finns inget som säger att kommunerna inte skulle kunna använda
              sig av den informationen om man behöver det.
            </seg>
            <seg n="a2b93161">
              Detta är en fråga som kommunerna måste utveckla själva. De måste
              utveckla den utifrån det behov som finns. Vidare är det våra partikamrater
              där ute som vi får trycka på om vi inte tycker att det fungerar.
              Helena Höij svarade inte på frågan. Alliansen driver ju frågan
              om det kommunala självstyret. Varför ska det inte gälla i den
              här frågan?
            </seg>
          </u>
          <note type="speaker" n="ecbb8eca">
            Anf. 48 TOBIAS KRANTZ (fp):
          </note>
          <u who="tobias_krantz_23a8b2" xml:id="i-68ad3c3eddc8bc2d-0" n="f2426a14">
            <seg n="4311f6c3">
              Fru talman! Den svenska demokratin bygger på en tydlig rågång
              mellan politik och förvaltning. Det är politikernas uppgift att
              fatta beslut, att stifta lagar och att anslå pengar till olika
              utgifter i staten. Det är förvaltningens uppgift att verkställa
              riksdagens och regeringens beslut, att tolka och precisera de
              lagar och bestämmelser som finns och att döma i enskilda fall.
            </seg>
            <seg n="081a134c">
              Vi har den modellen därför att vi vill att den enskilda medborgaren
              och människan ska ha största möjliga rättssäkerhet. Det här är
              en modell som har haft en stark förankring i det politiska livet
              och som också har en stark förankring ute bland medborgarna. Nu
              finns det alltfler tecken på att modellen håller på att undergrävas.
              I det tysta pågår nu en konstitutionell omvälvning av den svenska
              förvaltningsmodellen.
            </seg>
            <seg n="b183c352">
              Vi ser det i den myndighetsexpansion som äger rum i Sverige.
              Statskontoret har räknat ut att sedan årsskiftet fram till 2004
              har Sverige fått 31 helt nya myndigheter. När Statskontoret gjorde
              en ny rapport år 2005 konstaterade man att Sverige har 552 statliga
              myndigheter. Frågan är om Sverige verkligen behöver 552 statliga
              myndigheter för att verksamheten ska styras och löpa på bästa
              möjliga sätt.
            </seg>
            <seg n="f9141964">
              Inger Jarl Beck säger att de förslag som Folkpartiet lägger fram
              kan verka bra i teorin men att de inte efterlevs i praktiken.
              Det är ett något konstigt resonemang av en företrädare för ett
              parti som har sett till att Sverige har 552 statliga myndigheter.
              Om det nu finns ett intresse av att bekämpa byråkratin så borde
              naturligtvis Socialdemokraterna se till att vi hade betydligt
              färre myndigheter än 552 stycken.
            </seg>
            <seg n="3af25c0e">
              Folkpartiet har lagt fram ett antal konkreta förslag på myndigheter
              som ska avvecklas, och det vet Inger Jarl Beck. Samtidigt finns
              det också för Folkpartiets del skäl att ändra i myndighetsstrukturen.
              Vi kommer att vilja införa ett antal nya myndigheter samtidigt
              som vi lägger ned oändligt många fler. Antalet myndigheter måste
              minska. Självfallet måste nya myndigheter inrättas inom ramen
              för ett mycket mindre antal myndigheter, om Folkpartiet får bestämma.
            </seg>
            <seg n="3e2e17e8">
              I detta sammanhang vill jag också kommentera påståendet om utredningsväsendet.
              Ett antal rapporter under senare år har pekat på allvarliga kvalitetsbrister
              i det svenska utredningsväsendet. Samtidigt har rapporter visat
              att detta har skett parallellt med att politiseringen av utredningsväsendet
              har ökat. Jag menar att det finns ett tydligt samband mellan dessa
              två tendenser. Det väljer Inger Jarl Beck att negligera.
            </seg>
            <seg n="cab734e9">
              Vi ser också andra brister. Här sker en konstitutionell omvälvning
              genom den politiska propaganda som alltfler statliga myndigheter
              ägnar sig åt. Skatteverkets och Naturvårdsverkets kampanjer under
              senare år är tydliga tecken på detta. Skatteverkets kampanj var
              i stort sett ett försvar för den socialdemokratiska synen på välfärdsstaten.
              Naturvårdsverkets kampanj innehöll tydliga egna målsättningar
              om att människor skulle övertygas om att statliga styrmedel i
              miljöpolitiken var bra i stället för andra styrmedel.
            </seg>
            <seg n="7b148273">
              Det kanske allra bästa exemplet på att den här modellen nu successivt
              undergrävs och håller på att tappa mark är naturligtvis utnämningspolitiken.
              Det kom ett exempel så sent som i veckan där Sveriges Televisions
              Rapportredaktion hade räknat ut att 54 % av de ledande statliga
              cheferna som har en politisk bakgrund har den bakgrunden i det
              socialdemokratiska partiet. Det är ett tecken på att vi har ett
              systematiskt missbruk av utnämningsmakten i Sverige.
            </seg>
            <seg n="0493a106">
              Det här får alltmer kritik. Statstjänstemannaförbundet var ute
              och krävde ett nytänkande på området. Jag kan säga från alliansens
              sida att vi vill ha ett nytänkande. Vi tänker gå Statstjänstemannaförbundet
              till mötes. Det kommer förändringar på detta område.
            </seg>
          </u>
          <note n="9dad75b6">
            Till sist, fru talman, yrkar jag bifall till reservation nr 3.
          </note>
          <note type="speaker" n="3478b38c">
            Anf. 49 INGER JARL BECK (s) replik:
          </note>
          <u who="unknown" xml:id="i-48066638f37c7ed1-3" n="b67cd7ca">
            <seg n="8fe066cd">
              Fru talman! Jag förstår att Tobias Krantz nogsamt har läst om
              statsförvaltningens utveckling och plötsligt hittat en siffra
              där på 552 statliga myndigheter den 31 maj 2005. Jag föreslår
              att Tobias Krantz läser hela sidan. Då upptäcker man att mellan
              1990 och 1998 minskade antalet myndigheter från 1 360 till 590
              och sedan ytterligare till 552.
            </seg>
            <seg n="4bdac6f6">
              I redovisningen kan man också se att det är en stadig minskning
              av antalet myndigheter. Domstolar och så vidare har också minskat
              i antal. Läs gärna hela rapporten så får du sanningen! Det gäller
              alltså budgeten.
            </seg>
            <seg n="d20c043b">
              Min fråga till Tobias Krantz är: Hur många myndigheter vill Folkpartiet
              ha?
            </seg>
          </u>
          <note type="speaker" n="afdb3a63">
            Anf. 50 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-68ad3c3eddc8bc2d-1" n="f2426a14">
            <seg n="6ca3426b">
              Fru talman! Det enklaste svaret på den frågan är att det behövs
              betydligt färre. Vi har lagt fram ett antal förslag. Vi lade fram
              en rapport så sent som förra våren, där vi pekade ut ett 20-tal
              myndigheter som vi ansåg kunde avvecklas redan nu. Vi kommer att
              lägga fram ytterligare förslag på myndigheter som behöver avvecklas.
            </seg>
            <seg n="d08de304">
              När det handlar om antalet myndigheter är det rätt som Inger
              Jarl Beck säger att det under 90-talet har varit en utveckling
              där vi har fått ett antal regionala enheter som tidigare var egna
              myndigheter och som nu har slagits samman till enmyndigheter.
              Det har lett till en nedgång i myndighetsantalet.
            </seg>
            <seg n="c3a72fa6">
              Om Inger Jarl Beck funderar på att sätta in det här i ett medborgarperspektiv
              tror hon verkligen att en vanlig medborgare uppfattar det som
              en kraftig reducering av den svenska byråkratin och antalet myndigheter
              att skattekontoret i Jönköping exempelvis byter skylt? Från att
              ha stått skattekontoret i Jönköping står det i stället någonting
              annat på skylten. Tror Inger Jarl Beck att många människor i det
              här landet uppfattar det som en kraftig reducering och en bra
              bekämpning av byråkratin att man lägger ned ett stort antal tingsrätter?
              Det är det som Socialdemokraterna har gjort under den senaste
              tiden och som har lett till att myndighetsantalet i den delen
              minskar.
            </seg>
            <seg n="7a8042b1">
              Sanningen är, om man läser Statskontorets rapport som refereras
              i bilagan till budgetpropositionen som regeringen har lagt fram,
              att de centrala förvaltningsmyndigheterna har ökat. Det är dessa
              som jag tror att de allra flesta människor uppfattar som myndigheter
              och som byråkrati. Det pekar Statskontoret på i den rapporten
              och det pekar Statskontoret också på i tidigare rapporter. Antalet
              myndigheter, som man definierar det i den offentliga debatten
              och som de flesta medborgare uppfattar det, har ökat. Det är en
              politik som Socialdemokraterna och Inger Jarl Beck bär ansvaret
              för.
            </seg>
          </u>
          <note type="speaker" n="c93b41a2">
            Anf. 51 INGER JARL BECK (s) replik:
          </note>
          <u who="unknown" xml:id="i-48066638f37c7ed1-4" n="b67cd7ca">
            <seg n="a09ce1bd">
              Fru talman! För oss socialdemokrater är inte antalet myndigheter
              viktigt. Det antal myndigheter som finns ska vara tillgängliga
              för medborgarna utifrån de behov som finns i en demokratisk organisation,
              i ett demokratiskt styre.
            </seg>
            <seg n="9931b51c">
              När det gäller utredningsväsendets oberoende ställning behandlar
              vi i det här betänkandet kommittéordförandena. Regeringen har
              ju att utse kommittéer. Det berörs inte speciellt i regeringsformen,
              men det här är regeringens arbetsinstrument för att plocka fram
              sakliga underlag för beslut, hos både regering och riksdag.
            </seg>
            <seg n="6ce3c9d4">
              När det gäller de kommittéordförande som man utser skulle det
              vara mycket märkligt om en socialdemokratisk regering utsåg en
              folkpartist att leda ett utredningsarbete för just Socialdemokraterna.
              Gud bevare mig för att det blir en borgerlig regering, men det
              skulle vara mycket intressant att se hur många socialdemokrater
              som blir kommittéordförande med en borgerlig regering. Tobias
              Krantz kanske har någon fundering på hur många socialdemokrater
              vi ska ha i ett sådant läge. Min övertygelse är att vi inte kommer
              i den ställningen att vi ska behöva se en socialdemokratisk kommittéordförande
              åt en borgerlig regering. Dessutom utser man faktiskt ordförandena
              också utifrån förtjänst och skicklighet.
            </seg>
            <seg n="f512d69a">
              Därtill har Tobias Krantz en totalt felaktig procentsiffra. Det
              är bara 20 % som är socialdemokrater. Det ser du när du tittar
              på hela utnämningsmakten.
            </seg>
          </u>
          <note type="speaker" n="2b84491d">
            Anf. 52 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-68ad3c3eddc8bc2d-2" n="f2426a14">
            <seg n="ed470bf0">
              Fru talman! Om vi nu ska ta frågan om problemen med att vi har
              så många statliga myndigheter i Sverige kan jag säga att det finns
              ett antal olika problem. Det handlar naturligtvis om att det är
              ekonomiskt kostsamt. Det är inte speciellt rationellt att ha väldigt
              många myndigheter som kanske ägnar sig helt eller delvis åt överlappande
              uppgifter. Det förefaller inte speciellt rationellt.
            </seg>
            <seg n="c8bd7108">
              Det är svårt att utkräva politiskt ansvar. De första gångerna
              jag drev den här frågan och ställde ansvarigt statsråd till svars
              visste han inte ens hur många statliga myndigheter som fanns i
              landet. Det är klart att om inte det ansvariga statsrådet vet
              hur många myndigheter vi har i landet, hur ska vi i till exempel
              riksdagen kunna utkräva ansvar för vad myndigheterna gör? Hur
              ska medborgarna kunna utkräva ansvar för vad myndigheterna gör?
            </seg>
            <seg n="22a3e9e9">
              Det handlar förstås också om att det är ett ökat krångel för
              både enskilda och företag. Företagare måste exempelvis ha kontakt
              med fem sex, kanske upp emot tio olika myndigheter som alla har
              olika blanketter och olika regler. Det är klart att det är otroliga
              effektivitetsvinster och bra vinster för medborgarna att göra
              om vi kan hålla tillbaka myndighetsexpansionen.
            </seg>
            <seg n="a846d48f">
              När det gäller utredningsväsendet svarade inte Inger Jarl Beck
              på det jag tog upp, nämligen att vi under ett antal år har fått
              rapport efter rapport som har pekat på åtskilliga kvalitetsbrister
              i utredningsväsendet som leder till att riksdagen och regeringen
              har svårt att fatta bra beslut. Det är bristande forskarkontakter.
              Det är bristande ekonomiska underlag för de beslut som ska fattas
              och ett antal andra problem. Detta har skett samtidigt som vi
              tydligt sett en tilltagande ökning av politiseringen av det svenska
              utredningsväsendet.
            </seg>
            <seg n="2572ceff">
              Jag ser mycket allvarligt på detta, därför att utredningsväsendet
              är en otroligt viktig del av den svenska statsförvaltningen och
              en viktig del av den svenska demokratin. Jag tycker att det är
              tråkigt att Inger Jarl Beck negligerar den tanken och inte tar
              upp den kastade handsken och försöker förespråka en reform av
              utredningsväsendet.
            </seg>
          </u>
          <note n="f64bc4fe">
            Överläggningen var härmed avslutad.
          </note>
          <note n="737e73be">
            11 § Trossamfund m.m.
          </note>
          <note n="7b484304">
            Föredrogs
          </note>
          <note type="speaker" n="16915575">
            Anf. 53 LISELOTT HAGBERG (fp):
          </note>
          <u who="liselott_hagberg_811c71" xml:id="i-1d41b1d565aa14eb-0" n="7460ba7c">
            <seg n="fa8e91eb">
              Fru talman! Det här handlar om trossamfund. Rätten att utöva
              sin religion tillhör en av de mänskliga fri- och rättigheterna.
              Det står därför varje människa fritt att ansluta sig till eller
              helt stå utanför ett religiöst samfund.
            </seg>
            <seg n="d7b72b5a">
              För oss liberaler har det varit och är en naturlig sak att engagera
              sig i kampen för just religionsfrihet. Därför har det också varit
              lätt för folkpartister med skilda uppfattningar i livsåskådningsfrågor
              att förenas i arbetet för likställighet mellan trossamfunden.
            </seg>
            <seg n="c07d3a87">
              Varje år debatteras frågor som kan sorteras under begreppet trosfrågor
              här i kammaren. Det har handlat om allt från begravningsverksamhet
              till att det finns olika lagar för samfunden. De flesta av de
              motioner som vi behandlar i dagens betänkande har behandlats tidigare
              under mandatperioden. Därför behandlas de i dag i en så kallad
              förenklad ordning.
            </seg>
            <seg n="03ad6ce6">
              Frågan vi måste ställa oss är hur bra det egentligen är med en
              sådan ordning. Vi kan bara se på antalet deltagare som är anmälda
              till debatten i dag. Det är ganska tunt. Det känns inte tillfredsställande,
              tycker jag.
            </seg>
            <seg n="51a297bc">
              En av de frågor i betänkandet som kan betraktas som nya handlar
              om hur metaller i en människas kropp ska betraktas och hanteras
              efter döden. Några motionärer menar att de ska återvinnas. Men
              enligt min uppfattning är det viktigt att en människas kropp behandlas
              på ett vördnadsfullt sätt även när livet tagit slut. Därför ska
              inte vissa delar plockas bort för att de ska betraktas som återvinningsbart
              material. Det är inte förenligt med ett vördnadsfullt sätt att
              hantera människor.
            </seg>
            <seg n="cfff8b89">
              Fru talman! År 1995 fattades ett principbeslut om ändrade relationer
              mellan staten och Svenska kyrkan. Det var ett viktigt beslut och
              det var absolut ett beslut i rätt riktning. Det fanns visserligen
              acceptans vid det tillfället för att det skulle finnas en särskild
              lag som reglerade relationerna mellan staten och Svenska kyrkan.
              Men enligt Folkpartiets uppfattning skulle en sådan reglering
              ha inskränkt sig till det som var absolut nödvändigt. En gemensam
              lag för trossamfunden hade varit mycket bättre än som det ser
              ut i dag då vi har två lagar, en för Svenska kyrkan och en för
              övriga trossamfund. Svenska kyrkan intar på det viset en särställning.
            </seg>
            <seg n="b4cc5d39">
              Jag kan också tala om att när jag möter människor och berättar
              om det här visar det sig att det är okänt hos dem. Det kan vi
              ta till oss alla, att vi ska sprida informationen att det faktiskt
              finns två lagar, en särskild lag för Svenska kyrkan och en som
              berör övriga trossamfund.
            </seg>
            <seg n="643a61ae">
              Folkpartiets utgångspunkt har varit att i ett samhälle där det
              finns många olika kulturer och många människor med olika etnisk
              bakgrund måste religionsfriheten härska och olika samfund behandlas
              på likvärdigt sätt. Särskilt viktigt är det i ett samhälle som
              kämpar mot segregering. Det är särskilt angeläget i dag. Vi vet
              ju hur det ser ut.
            </seg>
            <seg n="57ccbf69">
              Vi har reserverat oss tidigare för en uppfattning som ligger
              i linje med det jag har beskrivit, alltså en och samma lag för
              alla trossamfund. Men den är inte aktuell för votering i kammaren
              i dag. Jag hade trott att Vänsterpartiet skulle vara representerat
              i debatten, för Vänsterpartiet och Miljöpartiet har en enda reservation
              i betänkandet som vi kan votera om. Den handlar egentligen inte
              om huruvida det ska vara två olika lagar. Vi är helt överens med
              Vänsterpartiet och Miljöpartiet om att det ska vara en lag som
              ska gälla för trossamfunden. Reservationen handlar mer om procedurfrågor,
              alltså hur ett sådant här beslut ska fattas eller hur man ska
              avveckla det beslut som handlar om att det finns en särskild lag
              för Svenska kyrkan.
            </seg>
            <seg n="13382c8a">
              Eftersom alla intressanta frågor redan är behandlade innan och
              sammanklumpade i en reservation som hänvisar till den debatt som
              förts tidigare under mandatperioden kan jag bara i dag yrka bifall
              till förslagen i utskottets betänkande. Därför gör jag det.
            </seg>
          </u>
          <note type="speaker" n="a64c3887">
            Anf. 54 HELENE PETERSSON (s):
          </note>
          <u who="helene_petersson_b88ea5" xml:id="i-b6165b8cece6007e-0" n="44af2a66" next="i-94e14740648ff0a6-0">
            <seg n="e8a7d1ce">
              Fru talman! Frågor angående trossamfund har ju varit uppe till
              debatt varje år. Det är viktiga frågor för enskilda människor
              och för samfunden. Staten har enligt lag endast ett fåtal beröringspunkter
              med trossamfunden i dag. Begravningsverksamheten är den klart
              mest omdiskuterade.
            </seg>
            <seg n="798c7850">
              Många av de motionsyrkanden som kommit in under allmänna motionstiden
              berör frågor som redan behandlats någon gång under mandatperioden,
              och utskottet har valt att behandla dem i förenklad ordning.
            </seg>
            <seg n="94d8e608">
              Några motioner berör däremot sakområden som utskottet inte haft
              uppe till behandling, och jag vill ge några kommentarer till dessa.
            </seg>
            <seg n="05500ece">
              I dag väljer fler och fler att kremeras. Fler väljer också att
              få sin sista viloplats på annat ställe än den traditionella kyrkogården.
              Antalet som önskar sprida sin aska över havet har fördubblats
              det senaste året. Samfund kan också välja att anordna enskilda
              begravningsplatser. Svensk lagstiftning tillåter detta, efter
              ansökan hos länsstyrelsen, och gör det möjligt att genomföra begravningar
              som uppfyller personers och olika religioners önskemål.
            </seg>
            <seg n="5246236b">
              Det är viktigt att önskemål så långt det är möjligt tillgodoses,
              men det är viktigt att det sker under värdiga former. Det är också
              viktigt att de delar av stoftet som inte förbränns vid kremering
              tas till vara på ett värdigt sätt. Det blir vanligare att personliga
              saker följer med på den sista resan. Det är alltifrån ett barnbarns
              teckningar, trummisens trumstockar till en modell av favoritbilen.
              Nygamla begravningsseder tillsammans med andra religioners seder
              har slagit igenom i Sverige, men formerna för hur de utförs måste
              vara värdiga.
            </seg>
            <seg n="d63ff22d">
              Den andra frågan jag vill beröra är den grundlagsändring som
              Vänsterpartiet och Miljöpartiet reserverar sig till förmån för.
              Jag har förståelse för att frågan förs fram just nu eftersom det
              är val i september. Ska en grundlagsändring ske måste frågan upp
              till behandling under våren för att sedan återigen behandlas efter
              valet.
            </seg>
            <seg n="dcbed4a7">
              Relationsförändringen mellan kyrka och stat är välkänd för oss
              alla. Utskottets ställningstagande utgår från den överenskommelse
              och det ställningstagande som tillkom när relationen mellan kyrka
              och stat ändrades. Utskottet anser det viktigt att det även i
              fortsättningen finns ett starkt konstitutionellt skydd för såväl
              Svenska kyrkan som för övriga trossamfund. Jag kan inte se något
              som under dessa år har tillkommit eller förändrats som skulle
              vara ett skäl till att i dag göra en annorlunda bedömning.
            </seg>
          </u>
          <note n="8f7c530d">
            Fru talman! Jag yrkar bifall till utskottets förslag i betänkandet
            och avslag på samtliga reservationer och motioner.
          </note>
          <note n="f64bc4fe">
            Överläggningen var härmed avslutad.
          </note>
          <note n="3216699a">
            12 § Anmälan om interpellationer
          </note>
          <note n="93f98253">
            Anmäldes att följande interpellationer framställts
          </note>
          <note n="3d117331">
            den 10 mars
          </note>
          <note n="9df38756">
            Rolf Olsson
          </note>
          <u who="helene_petersson_b88ea5" xml:id="i-94e14740648ff0a6-0" n="44af2a66" prev="i-b6165b8cece6007e-0">
            <seg n="066ebca4">
              Luciano Astudillo
            </seg>
          </u>
          <note n="720a3ee5">
            Interpellationerna redovisas i bilaga som fogats till riksdagens
            snabbprotokoll tisdagen den 14 mars.
          </note>
          <note n="a7ff7392">
            13 § Anmälan om frågor för skriftliga svar
          </note>
          <note n="d21e3139">
            Anmäldes att följande frågor för skriftliga svar framställts
          </note>
          <note n="3d117331">
            den 10 mars
          </note>
          <note n="10334d67">
            Bertil Kjellberg
          </note>
          <note n="15d44159">
            Ola Sundell
          </note>
          <note n="3cba4858">
            Ulla Hoffmann
          </note>
          <note n="04cc9473">
            Solveig Hellquist
          </note>
          <note n="baf96cbe">
            Marie Wahlgren
          </note>
          <note n="e4ba96b1">
            Birgitta Ahlqvist
          </note>
          <note n="3cba4858">
            Ulla Hoffmann
          </note>
          <note n="85c8946a">
            Inger Davidson
          </note>
          <note n="7c4dae97">
            Tobias Krantz
          </note>
          <note n="e8f71fa4">
            Gustav Fridolin
          </note>
          <note n="613c0120">
            Nina Lundström
          </note>
          <note n="613c0120">
            Nina Lundström
          </note>
          <note n="8d615063">
            Frågorna redovisas i bilaga som fogats till riksdagens snabbprotokoll
            tisdagen den 14 mars.
          </note>
          <note n="0b78d1ff">
            14 § Kammaren åtskildes kl. 11.41.
          </note>
          <note n="ea2673ff">
            Förhandlingarna leddes
          </note>
          <note n="a8a4b749">
            /Monica Gustafson
          </note>
        </div>
      </body>
    </text>
  </TEI>
</teiCorpus>
