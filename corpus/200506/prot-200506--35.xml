<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--35</head>
          <docDate when="2005-11-22">2005-11-22</docDate>
        </div>
      </front>
      <body>
        <div>
          <note n="a2a9489b">
            ﻿
          </note>
          <note n="dc67c64b">
            Riksdagens protokoll
          </note>
          <note n="b8317b4b">
            2005/06:35
          </note>
          <note type="date" n="0b48ea24">
            Tisdagen den 22 november
          </note>
          <note n="b8257b97">
            Kl. 13:30 - 20:25
          </note>
          <note n="ed39e18f">
            1 § Justering av protokoll
          </note>
          <note n="0317c238">
            Justerades protokollet för den 16 november.
          </note>
          <note n="df9a9286">
            2 § Anmälan om fördröjda svar på interpellationer
          </note>
          <note n="b5cc20fc">
            Till riksdagen hade inkommit följande skrivelser:
          </note>
          <note n="8106ca33">
            Interpellation 2005/06:97
          </note>
          <note n="f2ee55fe">
            Interpellation 2005/06:97 av Birgitta Sellén (c)
          </note>
          <note n="5744ab6a">
            Interpellationen kommer att besvaras tisdagen den 29 november
            2005.
          </note>
          <note n="6f3c8086">
            Skälet till dröjsmålet är ett nyuppkommet möte där socialministern
            deltar.
          </note>
          <note n="213997de">
            Erna Zelmin
          </note>
          <note n="8f158563">
            Interpellation 2005/06:106
          </note>
          <note n="3f5c5859">
            Interpellation 106 av Yvonne Andersson (kd)
          </note>
          <note n="5d95c353">
            Interpellationen kommer att besvaras tisdagen den 13 december
            2005.
          </note>
          <note n="099b9a4d">
            Skälet till dröjsmålet är tjänsteresor.
          </note>
          <note n="1b6bab3a">
            Nils Öberg
          </note>
          <note n="f3c7fa79">
            3 § Svar på interpellationerna 2005/06:74 och 99 om det ökande
            våldet i Darfur
          </note>
          <note type="speaker" n="ba27742b">
            Anf. 1 Utrikesminister LAILA FREIVALDS (s):
          </note>
          <u who="unknown" xml:id="i-0efd879fa36469d2-0" n="fd2312ed">
            <seg n="52754223">
              Fru talman! Birgitta Ohlsson har frågat mig vilka åtgärder jag
              avser att vidta för att få ett slut på det ökande våldet i Darfur
              och skydda den civila befolkningen samt vilka åtgärder jag avser
              att vidta för att försäkra att den specialdomstol som regimen
              tillsatt verkligen åtalar dem som gjort sig skyldiga till grova
              förbrytelser och folkmord. Gunilla Carlsson har frågat mig hur
              jag kommer att verka för att folkmordet i Darfur stoppas. Jag
              besvarar interpellationerna i ett sammanhang.
            </seg>
            <seg n="82bc906d">
              Jag delar Birgitta Ohlssons och Gunilla Carlssons oro över att
              situationen i Darfur alltjämt är mycket svår för stora delar av
              befolkningen. Samtidigt är det i dag en grundläggande skillnad
              mot situationen för drygt två år sedan då konflikten i Darfur
              rasade som värst. Den akuta konfliktsituationen som rådde då med
              massiva och omfattande mord, övergrepp och attacker mot byar ser
              vi inte längre. Detta beror både på påtryckningar från det internationella
              samfundet och Afrikanska unionens styrkor på marken. AU har genom
              att bevaka det humanitära vapenstilleståndsavtalet kunnat förhindra
              förestående attacker och övergrepp. Bland annat genomförs regelbundet
              konvojer för att skydda särskilt utsatta grupper, såsom kvinnor
              som rör sig utanför flyktinglägren.
            </seg>
            <seg n="269d956e">
              Att den positiva utvecklingen på marken bryts genom nya attacker
              och brott mot vapenvilan är oacceptabelt. Den senaste tiden har
              dessutom även internationella hjälporganisationer och Afrikanska
              unionens styrkor blivit föremål för attacker.
            </seg>
            <seg n="f48d5b07">
              Det internationella samfundet måste fortsätta att sätta press
              på parterna i konflikten att ta sitt ansvar och vända denna utveckling.
              Sudans regering har ett särskilt åtagande att avväpna janjawidmilisen.
            </seg>
            <seg n="0a08deb6">
              Sverige ökar ansträngningarna för Darfur inom flera olika områden.
            </seg>
            <seg n="320938ae">
              Det är helt avgörande med en politisk uppgörelse mellan parterna
              i konflikten genom de pågående fredsförhandlingarna. Sverige bidrar
              med en erfaren diplomat till EU:s medlingsteam och ökar nu stödet
              till förhandlingarna med 5 miljoner kronor.
            </seg>
            <seg n="21b97ba1">
              Sverige deltar i dag i EU:s stödinsats till AU:s insats i Darfur
              med bland annat militära och polisiära experter. Vi skickar nu
              ytterligare poliser till Darfur. Dessutom avsätts 5 miljoner kronor
              i stöd direkt till Afrikanska unionens insats. Sverige var drivande
              bakom beslutet att ytterligare 70 miljoner euro nu tilldelas AU:s
              insats i Darfur från EU:s fredsfacilitet, som därigenom står för
              merparten av finansieringen av AU:s insats.
            </seg>
            <seg n="8091e156">
              FN och säkerhetsrådet har ett särskilt ansvar för situationen
              i Darfur. FN bör fortsätta att öka sitt stöd till AU:s insats
              i Darfur, inklusive genom FN-missionen i södra Sudan. EU:s militära
              och civila stödinsatser omfattar bland annat lufttransporter,
              utrustning, utbildningsinsatser, militära experter och polisrådgivare.
              Det förs i dag diskussioner med AU om hur EU bäst ytterligare
              kan stödja AU:s insats. Givet att AU eller FN efterfrågar ett
              sådant bidrag ser Sverige positivt på att EU utökar sin militära
              närvaro i Darfur inom ramen för AU:s insats eller en utökad FN-insats.
            </seg>
            <seg n="4d23da3a">
              Sverige gör också en särskild satsning för kvinnors situation
              mot bakgrund av de fasansfulla kränkningarna och sexuella övergreppen
              mot kvinnor i Darfur. 5 miljoner kronor kommer att avsättas för
              att stärka AU-insatsens kontor för mänskliga rättigheter och genderfrågor.
              Sveriges samlade bistånd till Sudan och Darfur kommer i år att
              uppgå till över 250 miljoner kronor.
            </seg>
            <seg n="988e6fea">
              Lagföring och motverkande av straffriheten är avgörande för att
              få bukt med övergreppen. Huruvida det är fråga om folkmord i strikt
              juridisk mening för vilket krävs en avsikt att förgöra en viss
              befolkningsgrupp är för närvarande föremål för bedömning i Internationella
              brottmålsdomstolen (ICC). Sverige och EU agerade pådrivande för
              säkerhetsrådets beslut att hänskjuta situationen i Darfur till
              Internationella brottmålsdomstolen. Domstolen har inlett sitt
              arbete. Samtidigt är ett väl fungerande nationellt rättsväsende
              avgörande för att åtala de personer som står bakom övergreppen
              i Darfur. Domstolen måste få stöd från det internationella samfundet
              med att upprätta en verksamhet förenlig med internationella normer.
            </seg>
            <seg n="beb23321">
              För att ytterligare stärka det svenska engagemanget i en av Afrikas
              mest konflikttyngda regioner kommer regeringen att utse en särskild
              rådgivare för Afrikas horn.
            </seg>
          </u>
          <note type="speaker" n="b0583a2a">
            Anf. 2 BIRGITTA OHLSSON (fp):
          </note>
          <u who="birgitta_ohlsson_bccf9f" xml:id="i-2ce6682f50184932-0" n="c6af28bf" next="i-ec059b22c894c239-0">
            <seg n="4e4f1df8">
              Fru talman! Jag vill inleda med att tacka utrikesministern för
              hennes svar. Jag instämmer på en del punkter. Liksom utrikesministern
              tycker jag att det är glädjande att konflikten i södra delen av
              Sudan verkar ha gått mot en lugnare situation. Det är också glädjande
              att svenskt bistånd har ökat något till denna konfliktfyllda region
              i världen.
            </seg>
            <seg n="d2318605">
              Jag vet inte riktigt om jag som liksom utrikesministern också
              har besökt Darfur håller med om att situationen, verklighetsbeskrivningen,
              har blivit så pass mycket bättre. Jag kan ta några axplock av
              nyheter om vad som har hänt under hösten i Darfur, denna västra
              del av Sudan med en yta lika stor som Frankrike.
            </seg>
            <seg n="109048d5">
              I slutet av oktober kunde vi läsa att FN-tjänstemän uppgivit
              att 34 hjälparbetare tagits som gisslan i Darfur i närheten av
              Kalmalägret i Nyala, huvudstaden i södra delen av Darfur. Vi kunde
              läsa att i västra Darfur i Sudan, vid el-Geneina, ett flyktingläger
              jag själv har besökt nära gränsen till Tchad, får 75 000 människor
              inte längre någon hjälp på grund av de ständiga överfall som sker.
              Det är banditer som överfaller hjälptransporter. Hjälparbetare
              blir knivhuggna, slagna och piskade. Även våldtäkter mot kvinnor
              har förekommit. Det här redovisar olika FN-tjänstemän.
            </seg>
            <seg n="96e6923f">
              I dag finns nära 11 000 hjälparbetare från humanitära organisationer
              som verkar i Darfur. Häromveckan varnade Jan Egeland, FN:s norske
              samordnare av katastrofhjälpen, att FN kan tvingas dra sig ur
              Darfur om våldet fortsätter att trappas upp. Jag undrar om utrikesministern
              verkligen tycker att utvecklingen har blivit så pass mycket bättre.
              Det kanske inte är samma akuta folkmord som vi såg för något år
              sedan, men terrorn fortsätter. För människorna ute på fältet är
              svälten total, och lidandet och förtrycket är totalt. Andelen
              döda har ökat. Andelen fördrivna är fortfarande kompakt. Hur har
              utrikesministern tänkt att alla dessa människor ska ta sig tillbaka
              till sina hembyar när konflikten är avslutad?
            </seg>
            <seg n="c4d3b50a">
              Jag skulle vilja få ännu en beskrivning av utrikesministern om
              situationen, om våldet verkligen har minskat som du tog upp i
              ditt första inlägg. Jag instämmer inte i den förklaringen. Jag
              kommer i nästa inlägg att gå vidare på den specialdomstol vad
              gäller folkmordet som Sudans egen diktaturregering tar hand om.
            </seg>
          </u>
          <note n="5dac277d">
            Anf. 3 GUNILLA CARLSSON i Tyresö (m):
          </note>
          <u who="birgitta_ohlsson_bccf9f" xml:id="i-ec059b22c894c239-0" n="c6af28bf" prev="i-2ce6682f50184932-0">
            <seg n="265d7545">
              Fru talman! Jag tackar utrikesministern för svaret på interpellationen.
            </seg>
            <seg n="e6cfa1cc">
              Sverige ska ha ett starkt och trovärdigt engagemang för världens
              utsatta människor. Vi har gjort mycket. År 2004 hölls i Helsingfors
              en stor internationell konferens om prevention mot folkmord. Vi
              har en tidigare statsminister som har utrett och konstaterat det
              omfattande folkmord som skedde i Rwanda för ett antal år sedan.
              Vi har många gånger sagt: Aldrig mer.
            </seg>
            <seg n="267a2745">
              Det är i det ljuset man ska se oppositionens stora oro över hur
              det ser ut just nu i Darfur.
            </seg>
            <seg n="db4212cf">
              Birgitta Ohlsson har tydligt visat att situationen är ytterst
              allvarlig och att det finns anledning att lite grann ifrågasätta
              den ljusning som utrikesministern ändå ger uttryck för. Situationen
              är fortfarande mycket allvarlig, och vi har tyckt att det har
              varit väldigt viktigt att diskutera huruvida det föreligger ett
              folkmord eller inte.
            </seg>
            <seg n="91b83d7e">
              Det är kanske rimligt att säga att vi nu ska hänföra detta till
              internationell domstol och diskutera det rent legalt. Men jag
              tror också att det är viktigt att man kallar saker vid dess rätta
              namn, att vi som politiker kan hävda att det faktiskt pågår den
              typen av grova övergrepp som gör att vi har skyldighet att ingripa.
              Utrikesministern har själv i en tidigare interpellationsdebatt
              medgivit att det pågår mord på folk i Darfur.
            </seg>
            <seg n="5dd529ba">
              Jag tyckte att det var starkt av statsministern när han i samband
              med regeringsförklaringen sade att det pågår ett folkmord i Darfur.
              Vi var nog många som trodde att detta också skulle få efterföljare.
            </seg>
            <seg n="47704a3e">
              Några veckor senare inledde vår statsminister FN:s stora toppmöte
              då man firade FN 60 år och också diskuterade hur man skulle kunna
              gå vidare. En av de absolut viktigaste frågorna där världens utsatta
              måste kunna lita på oss handlar om hur FN kan agera.
            </seg>
            <seg n="caf3387f">
              När vår statsminister stod här och talade om folkmord hade vi
              hoppats att han inför världens ledare skulle påtala ett av de
              grövsta övergrepp som sker just nu, övergreppet mot utsatta människor
              i Darfur. Men han valde att inte säga någonting.
            </seg>
            <seg n="52ce7595">
              Jag vill fråga utrikesministern hur det kommer sig att statsministern
              inte följer upp regeringsförklaringen och varför han på FN-toppmötet
              valde att inte nämna de övergrepp som nu sker i Darfur.
            </seg>
          </u>
          <note type="speaker" n="ad98f7de">
            Anf. 4 Utrikesminister LAILA FREIVALDS (s):
          </note>
          <u who="unknown" xml:id="i-0efd879fa36469d2-1" n="fd2312ed">
            <seg n="995027cf">
              Fru talman! Som jag sade i mitt svar är det i dag en grundläggande
              skillnad mot situationen för drygt två år sedan då konflikten
              i Darfur rasade som värst. Då var det fråga om massmord som man
              i allmänna ordalag mycket väl kan kalla för folkmord även om det
              inte uppfyller kriterierna i konventionen om folkmord.
            </seg>
            <seg n="251ded53">
              Den akuta konfliktsituation som då rådde är i dag inte längre
              för handen. Det är Afrikanska unionen som har förhindrat många
              förestående attacker och övergrepp. Samtidigt är som jag sade
              upptrappningen av det våld som vi har sett under den senaste tiden
              återigen oroande. Hjälporganisationer kan hindras att utföra sina
              humanitära insatser, och det är också oerhört oroande.
            </seg>
            <seg n="bea616ab">
              De övergrepp som sker utförs fortfarande både av rebellgrupperna
              och av janjawidmilisen som ju inte har avväpnats och som fortfarande
              inte står under tydlig regeringskontroll. Den kanske till och
              med fortfarande får stöd av regeringen. Det är fortfarande en
              allvarlig situation även om den är annorlunda än den var när diskussionen
              om folkmord uppstod.
            </seg>
            <seg n="5e61a7c5">
              Gunilla Carlsson tar upp frågan om vad man ska kalla de fruktansvärda
              övergrepp som har skett i Darfur. Situationen är ju den att det
              finns en särskild juridisk definition av folkmord. Vi vet inte
              huruvida de fruktansvärda övergreppen i Darfur går under den beteckningen.
            </seg>
            <seg n="6c7951ef">
              Men Gunilla Carlsson har fullständigt fel när hon utgår ifrån
              att det krävs att vi säger att det är ett folkmord, alltså att
              man ska uppfylla kriterierna i definitionen av folkmord, för att
              vi ska ha skyldighet att ingripa. Så är det givetvis inte. Vi
              har en skyldighet att ingripa när det sker övergrepp på civilbefolkningen
              såsom det har skett och sker i Darfur.
            </seg>
            <seg n="98873a79">
              Det var en av FN-toppmötets stora framgångar, anser jag, att
              världens alla ledare enade sig om denna skyldighet. Om en regering
              inte uppfyller sin skyldighet att skydda sin civilbefolkning mot
              övergrepp av detta slag är det en skyldighet för det internationella
              samfundet att ingripa. Det är också en uppfattning som Sverige
              har hävdat i alla sammanhang. Statsministern och jag har uttalat
              detta i många sammanhang.
            </seg>
            <seg n="f31dec80">
              Efter toppmötet när världens ledare enade sig om denna skyldighet
              tror jag inte att det råder någon tvekan om det längre. Vi kan
              lämna diskussionen om vad vi ska kalla de övergrepp som sker.
              Skyldigheten att skydda civila finns där.
            </seg>
          </u>
          <note type="speaker" n="cc570b6c">
            Anf. 5 BIRGITTA OHLSSON (fp):
          </note>
          <u who="birgitta_ohlsson_bccf9f" xml:id="i-2ce6682f50184932-1" n="c6af28bf" next="i-ec059b22c894c239-1">
            <seg n="c71890c6">
              Fru talman! Jag tänker nu gå in på den andra delen av min fråga
              till utrikesminister Laila Freivalds. Det gäller just den specialdomstol
              som Sudans regering har inrättat.
            </seg>
            <seg n="3956a033">
              Jag håller med Gunilla Carlsson från Moderaterna om att den här
              frågan måste höjas upp på agendan. Det här är definitivt ett fall
              för ICC, den internationella brottmålsdomstolen. Det är definitivt
              ett fall på den nivån.
            </seg>
            <seg n="eb6181fd">
              Utrikesminister Laila Freivalds tog upp i sitt svar att även
              om du, till skillnad från oss, har haft svårt att ta ordet folkmord
              i din mun när det gäller konflikten i Darfur talar du om skyldigheten
              att ingripa som numera är bekräftad på internationell nivå. Men
              tycker du då att vi har ingripit tillräckligt bra?
            </seg>
            <seg n="2ee88b8b">
              Vi är alla medvetna om att den lilla styrka från Afrikanska unionen
              som nu verkar i Darfur knappt är beväpnad över huvud taget. Det
              har också skett flera övergrepp mot deras soldater. De har inte
              kunnat försvara sig tillräckligt.
            </seg>
            <seg n="c1f9ac05">
              Vi har sett olika överfall. I början av september stoppades en
              kolonn som skulle skyddas av Afrikanska unionen. De hade 22 hjälparbetare.
              Kvinnor kläddes av nakna och piskades. Afrikanske unionen kunde
              inte ens skydda en sådan kolonn, och det är ju ganska sorgligt.
            </seg>
            <seg n="43d92df9">
              Jag undrar också om utrikesministern kan utveckla sin syn på
              den specialdomstol i Darfur som den egna diktaturregimen har inrättat.
              Jag tycker personligen att det är ganska smaklöst att en regim
              som själv har tagit aktiv del i folkmord och understött janjawidmilisen
              som har ägnat sig åt massvåldtäkt av kvinnor och brutala avrättningar
              av människor, att en regim som militärt och finansiellt har understött
              denna milis själv sedan ska utreda dessa brott. Det är väl jäv
              om något när bödlarna ska utreda de egna dåden. Det är ganska
              smaklöst och väldigt obehagligt.
            </seg>
            <seg n="dc4df8cd">
              Vi vet att Sudans regering, som vi förhandlar med på den här
              punkten, inte handlar om några Nelson Mandela, utan det handlar
              om president Hassan al-Bashir som leder ett land där människor
              inte får tycka, tänka och tro fritt, där man avrättar oliktänkande
              på löpande band. Jag undrar om utrikesministern verkligen kan
              ha så högt förtroende för den specialdomstol som Sudans egen regering
              styr.
            </seg>
            <seg n="b4e5201a">
              Jag skulle vilja ha ett konkret svar på frågan: Tycker utrikesministern
              att omvärlden har gjort tillräckligt för de massvåldtagna kvinnorna
              i Darfur, för alla tusentals människor som har dött, för alla
              som svälter på grund av den här katastrofen? Har vi gjort tillräckligt
              genom att låta Afrikanska unionens få tusentals soldater, knappt
              beväpnade, ta hand om en yta som är lika stor som Frankrike?
            </seg>
          </u>
          <note n="a75201a7">
            Anf. 6 GUNILLA CARLSSON i Tyresö (m):
          </note>
          <u who="birgitta_ohlsson_bccf9f" xml:id="i-ec059b22c894c239-1" n="c6af28bf" prev="i-2ce6682f50184932-1">
            <seg n="5fa71935">
              Fru talman! Egentligen skulle det räcka med att instämma i de
              frågor som Birgitta Ohlsson ställer. Det är just det här som det
              handlar om. Vi vill få upp frågan på dagordningen genom att visa
              att allvaret är stort för utsatta människor.
            </seg>
            <seg n="003b1619">
              Om man går in på FN:s nyhetsservice vecka för vecka får man en
              lite annan bild än den som utrikesministern i dag försöker att
              ge sken av. Man varnar för att det varje månad dör 5 000 personer
              varav de allra flesta är civila. International Crisis Group säger
              att det är en humanitär tragedi som vi just nu bevittnar i Darfur
              och Sudan.
            </seg>
            <seg n="d8c521b7">
              Det är därför som vi vänder oss emot beskrivningen att det tillfälligtvis
              har blivit bättre. Detta har pågått under en lång tid, och man
              har haft oerhört mycket förtroende för Afrikanska unionen medan
              den har försökt att bygga upp sin egen kapacitet.
            </seg>
            <seg n="66813db9">
              Jag tycker att det har varit ett svek att placera ansvaret enbart
              på Afrikanska unionen och själv bidra bara med viss expertis.
              Om vi nu har en skyldighet att skydda, vilket toppmötet definierade
              men vår statsminister valde att inte nämna Darfur som det absolut
              tydligaste exemplet på det som vi i dag har skyldighet att skydda
              kan jag bara konstatera att det görs alldeles för lite, även om
              EU och Sverige försöker. Vi från oppositionen vill inte återigen
              vara med om att man i efterhand konstaterar att omfattande kränkningar
              och folkmord har skett och att vi andra inte gjorde tillräckligt
              medan tid var.
            </seg>
            <seg n="cec35e92">
              Därför undrar jag igen om utrikesministern kan svara på hur det
              kommer sig att statsministern när han här säger att det pågår
              ett folkmord i Darfur inte valde att fortsätta den argumentationen
              vid FN:s toppmöte.
            </seg>
          </u>
          <note type="speaker" n="8c0271c3">
            Anf. 7 Utrikesminister LAILA FREIVALDS (s):
          </note>
          <u who="unknown" xml:id="i-0efd879fa36469d2-2" n="fd2312ed">
            <seg n="30e87c60">
              Fru talman! Att beivra de brott som har begåtts i Darfur är en
              oerhört angelägen fråga. Regeringen var mycket aktiv i att få
              FN:s säkerhetsråd att besluta om att hänskjuta frågan om lagföring
              för brott mot internationell humanitär rätt och mänskliga rättigheter
              till den internationella brottmålsdomstolen.
            </seg>
            <seg n="6ba12cb9">
              Domstolen genomför för närvarande en förundersökning om situationen
              i Darfur. Sverige är behjälpligt i det arbetet. Domstolen har
              ännu inte formellt begärt samarbete från Sudan, men domstolen
              avser att inom kort göra en sådan framställan. Domstolens förhandlingsinformation
              indikerar att Sudan kommer att samarbeta med domstolen.
            </seg>
            <seg n="0165a53d">
              Tanken med den internationella brottmålsdomstolen är ju att den
              ska träda in när ett land inte självt klarar att göra det som
              det måste göra. Som jag sade i mitt svar krävs det att man bygger
              upp ett rättsväsende i Sudan som kan hantera de här frågorna.
            </seg>
            <seg n="37e53f96">
              Det arbete som domstolen har inlett är ett tydligt budskap till
              förövarna av liknande internationella brott världen över att det
              inte finns någon straffrihet för den här typen av brott. Det är
              vår förhoppning att beslutet ska bidra till en fredlig lösning
              av konflikten i Darfur.
            </seg>
            <seg n="ea75a446">
              Jag vill understryka att även om vi kan diskutera huruvida det
              internationella samfundet gjorde tillräckligt när folkmordet pågick
              i Darfur är den viktigaste frågan just nu att säkerställa att
              det blir en hållbar fred.
            </seg>
            <seg n="91b00ae5">
              Jag är lite förvånad över att Birgitta Ohlsson och Gunilla Carlsson
              inte alls uppehåller sig vid det omfattande arbete som pågår när
              det gäller att skapa förutsättningar för en fred i området. Det
              är trots allt det det handlar om. Vi skapar inte fred med militära
              medel. Vi måste få parterna i konflikten att sluta fred. Sedan
              måste man finnas på plats för att säkerställa att freden håller.
            </seg>
            <seg n="19fb3a51">
              Det arbetet pågår nu intensivt. På torsdag inleds nya förhandlingar.
              EU kommer i det sammanhanget att uttala EU:s stora påtryckning
              och stöd för att förhandlingarna ska leda till en överenskommelse
              som ger underlag för att skapa en fredlig lösning.
            </seg>
            <seg n="45bc3fa0">
              Sedan återstår det ohyggliga arbetet med att skapa förhållanden
              för de människor som befinner sig i flykt. Det är miljoner människor
              som har fått lämna sina byar, och vi ska skapa förutsättningar
              för dem att återvända till sina områden.
            </seg>
            <seg n="a46abf5a">
              När det gäller på vilket sätt det internationella samfundet ingrep
              fanns det en total enighet i FN:s säkerhetsråd och en uttrycklig
              önskan från Afrikanska unionen att vara den som tog ansvar för
              de internationella insatserna. Det ställde naturligtvis samtidigt
              krav på oss andra att säkerställa att Afrikanska unionen hade
              möjlighet att genomföra och ta ansvar för det arbete de har utfört.
            </seg>
            <seg n="14c94498">
              Över 7 000 man från Afrikanska unionen, plus internationella
              experter, logistikstöd, transportstöd och finansiering har naturligtvis
              inneburit att det akuta läge som fanns för några år sedan har
              brutits. Arbetet är inte avslutat. Det behövs fortfarande ett
              stort engagemang.
            </seg>
            <seg n="ad642b56">
              Det är ingenting att skratta åt, Birgitta Ohlsson och Gunilla
              Carlsson.
            </seg>
          </u>
          <note type="speaker" n="06b0999e">
            Anf. 8 BIRGITTA OHLSSON (fp):
          </note>
          <u who="birgitta_ohlsson_bccf9f" xml:id="i-2ce6682f50184932-2" n="c6af28bf" next="i-ec059b22c894c239-2">
            <seg n="bededf23">
              Fru talman! Nej, vi skrattar inte åt den här konflikten. Det
              är ju tack vare Gunilla Carlsson och mig som den här frågan över
              huvud taget kommer upp och blir en debatt i Sveriges riksdag.
              Vår entusiasm för att lyfta upp frågan och statuera att detta
              är ett folkmord är nog större än hos de flesta socialdemokratiska
              ministrar.
            </seg>
            <seg n="e0fc3d4a">
              Vi återgår till den specialdomstol som Sudan har arrangerat.
              Där ska Sudans regering som själv är delaktig i folkmordet försöka
              bygga upp något slags rättssystem. Det är i sig väldigt osmakligt.
              Det har redan blivit utdömt av flera FN-tjänstemän. Man har sett
              att det inte leder till någonting.
            </seg>
            <seg n="ef73bd84">
              De människor som har fångats in och som ska dömas i den här specialdomstolen
              har gjort kriminella aktiviteter som inte har haft med folkmordet
              i Darfur att göra. Både Human Rights Watch och Amnesty International
              vittnar om att man har plockat in brottslingar som har gjort andra
              kriminella aktiviteter som inte har varit kopplade till folkmordet.
              Det visar vilken oseriös nivå den här domstolen ligger på.
            </seg>
            <seg n="a8c0963d">
              Diplomati i alla ära det är väldigt viktigt och ska alltid vara
              den första instansen i en dialog med olika regimer men ibland
              måste man använda sig av våld och militära insatser för att stoppa
              övergrepp på enskilda människor.
            </seg>
            <seg n="a11a8fd8">
              Jag tycker att det är så tråkigt med de begrepp som vi åter och
              återigen får höra i debatten om att man ska uppfylla FN-resolutioner.
              Det har blivit något slags FN:s nyspråk för mer död och lidande
              för enskilda människor ute på fältet.
            </seg>
            <seg n="44959611">
              Om Afrikanska unionen inte klarar sina uppgifter fullt ut och
              människor fortsätter att dö, förtryckas och förföljas måste ju
              resten av omvärlden ta ett ansvar. Afrikanska unionen har sträckt
              ut en hand till Nato för att få hjälp med logistik.
            </seg>
            <seg n="4510f04e">
              Jag är rädd att när vi tittar i backspegeln på folkmordet i Darfur
              kommer många av oss att behöva skämmas lika mycket som vi gjorde
              när vi diskuterade Rwanda, Srebrenica, Halabja och andra mord
              av folk.
            </seg>
          </u>
          <note n="5c8cd0cf">
            Anf. 9 GUNILLA CARLSSON i Tyresö (m):
          </note>
          <u who="birgitta_ohlsson_bccf9f" xml:id="i-ec059b22c894c239-2" n="c6af28bf" prev="i-2ce6682f50184932-2">
            <seg n="8ceca6bd">
              Fru talman! Om man ska titta framåt får man konstatera att vi
              talar om hittills ungefär 180 000 döda, mer än 2 miljoner fördrivna.
              Att vi så tydligt driver den här frågan är för att kunna visa
              vad som är rätt och fel och var vi har våra sympatier.
            </seg>
            <seg n="ce1b737a">
              Jag tycker att frågan om Darfur återigen alldeles för mycket
              har präglats av att det internationella samfundet inte förmår
              agera i tid, att det finns en undfallenhet även mot Afrikanska
              unionen, men också mot regimen som har gjort att insatser har
              fördröjts. När vi nu gör insatser för att skapa förutsättningar
              för fred bidrar Sverige med skickliga personer, men bara ett fåtal.
            </seg>
            <seg n="382bd997">
              Fortsatt dör uppemot 5 000 civila varje månad. Fortfarande pågår
              vad jag vill kalla ett folkmord. Fortfarande är det något som
              jag inte kan acceptera. Därför tänker vi från oppositionens sida
              fortsätta att driva den här frågan. Det får inte räcka med att
              man bara vill understödja och försöka genom diplomati.
            </seg>
            <seg n="14fbd00f">
              Man måste också, som Birgitta Ohlsson säger, vara beredd att
              gå in och säga vad som är rätt och fel, och det måste finnas en
              beredskap.
            </seg>
            <seg n="000454dd">
              Därför tycker jag att det är synd att Sverige som har ett högt
              anseende och ett starkt engagemang för de här frågorna inte har
              drivit på ännu tydligare. Vi har folkmordskonferenser och till
              och med en statsminister som kallar det för folkmord. Det är synd
              att vi inte oftare hörs i debatten utan i stället får interna
              gräl här i riksdagens sal, när vi alla vill ha samma ambition,
              nämligen att stoppa folkmordet i Darfur och se till att träda
              till utsatta människors hjälp.
            </seg>
            <seg n="52f30ffb">
              Jag tror att Sverige har goda förutsättningar att bidra till
              fred, men då måste vi också ha möjlighet att inte bara sända experter
              utan på sikt bevara internationella fredskårer och annat som gör
              att vi på plats hjälper till att skilja stridande människor åt.
              Där har Birgitta Ohlsson och jag en mycket tydligare politik än
              den socialdemokratiska regeringen.
            </seg>
          </u>
          <note type="speaker" n="cc397a67">
            Anf. 10 Utrikesminister LAILA FREIVALDS (s):
          </note>
          <u who="unknown" xml:id="i-0efd879fa36469d2-3" n="fd2312ed">
            <seg n="3333dea4">
              Fru talman! Det är viktigt att den här typen av konflikter ute
              i världen uppmärksammas också i den svenska riksdagen. Jag är
              tacksam för att Birgitta Ohlsson och Gunilla Carlsson tar upp
              detta i en interpellation eftersom det ger mig möjlighet att redovisa
              det arbete som Sveriges regering lägger ned i den här konflikten
              och det arbete vi bedriver i internationella organisationer.
            </seg>
            <seg n="3db30982">
              Med all respekt för den svenska riksdagens betydelse måste jag
              ändå säga att den stora debatten förs i internationella forum.
              Där är Sverige representerat och aktivt pådrivande. Där förs debatten
              varje gång EU:s utrikesministrar möts. Den förs i FN:s generalförsamling.
              Den förs i FN:s säkerhetsråd. Överallt hörs Sveriges röst.
            </seg>
            <seg n="ba540bb8">
              Sverige är en viktig pådrivande faktor i det här sammanhanget.
              Vi har från början hävdat att här behövs internationella insatser
              av stor omfattning. Vi kan inte besluta hur det ska ske. Det sker
              i internationella forum. Som jag nämnde fanns det en internationell
              enighet när AU ställde upp och ville vara den som tog ansvaret
              för att stävja den här konflikten.
            </seg>
            <seg n="a24017cd">
              Vårt ansvar var att ge Afrikanska unionen det understöd som den
              behöver. Vi anser fortfarande att mera av det stödet behövs.
            </seg>
            <seg n="be71db85">
              Jag nämnde vilka ytterligare insatser Sverige för egen del kommer
              att göra. Vi har drivit på att EU ytterligare bidrar med resurser
              i form av både pengar, expertis och mannar av olika slag. Fram
              till dess att Afrikanska unionen eller det internationella samfundet
              beslutar något annat är det den här vägen vi har att gå. Sverige
              är en starkt pådrivande röst för att säkerställa att det internationella
              samfundet inte sackar efter och mister intresset för en fortfarande
              allvarlig pågående konflikt.
            </seg>
            <seg n="a6c0d72e">
              Det svenska engagemanget är mycket stort både när det gäller
              att skapa förutsättningar för fred och att ge hjälp till de människor
              som är drabbade. Försök inte att förringa Sveriges roll i detta
              sammanhang!
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="56cbba76">
            4 § Svar på interpellation 2005/06:85 om arbetspendling på järnväg
          </note>
          <note type="speaker" n="2f5b5def">
            Anf. 11 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-4" n="fd2312ed">
            <seg n="f4503e1d">
              Fru talman! Per Westerberg har ställt två frågor till mig:
            </seg>
            <seg n="c6ea6319">
              När det gäller den första frågan vill jag börja med att göra
              ett tillrättaläggande. Regeringens beslut om det så kallade Trollhättepaketet
              innebar för järnvägens del att Triangelspåret vid Marieholm i
              Göteborg tidigarelades till år 2005. Banverket gjorde bedömningen
              att detta objekt kunde inrymmas i Banverkets befintliga ramar.
              Inga järnvägsprojekt har alltså senarelagts eller utgått ur banhållningsplanen
              på grund av Trollhättepaketet.
            </seg>
            <seg n="125c11c2">
              Jag utgår ifrån att det är Gnesta station Per Westerberg har
              i åtanke när han frågar om regionaltågstationer. Gnesta är en
              ort där många är beroende av en väl fungerande kollektivtrafik
              eftersom många arbetar någon annanstans i länet eller regionen.
              Utbyggnaden av Gnesta station innebär att regionaltågen som går
              mellan Hallsberg och Helsingfors kommer att kunna stanna även
              i Gnesta. I Banverkets ursprungliga förslag till banhållningsplan
              var byggstarten planerad till 20102015. Regeringen beslutade att
              tidigarelägga byggstarten till 20042006. Skälet är just att den
              är ett led i att utveckla den regionala tågtrafiken i Sörmland
              och dess koppling till övriga Mälardalen.
            </seg>
            <seg n="0106ae10">
              Banverket hade hoppats kunna starta ombyggnaden redan 2005. Efter
              stormen Gudrun beslutade regeringen att omprioritera medel från
              Banverkets budget till förmån för åtgärder som kunde lindra stormens
              skadeverkningar. Medel fördes också över till Rikstrafiken. Totalt
              omfördelades 219 miljoner kronor på tilläggsbudgeten i samband
              med vårpropositionen. I det sammanhanget gjorde Banverket bedömningen
              att en del av de byggstarter som planerades under 2005 måste skjutas
              fram, däribland regionaltågstationen i Gnesta. Byggstarten kommer
              nu att ske 2006, vilket alltså är helt i enlighet med regeringens
              beslut om banhållningsplanen.
            </seg>
            <seg n="0252850c">
              Nu till frågan om Ostlänken. Jag delar Per Westerbergs uppfattning
              att Ostlänken är väsentlig för arbetspendlingen och för att knyta
              ihop två stora arbetsmarknadsregioner. En första etapp av Ostlänken
              är planerad att starta under perioden 20102015. Banverket har
              påbörjat den fysiska planeringsprocessen och kommer att ha en
              järnvägsutredning klar under 2007. I Näringsdepartementet pågår
              nu arbete med att utforma ett uppdrag till en förhandlingsman
              som, tillsammans med regionala intressenter, ska titta på om det
              finns förutsättningar att tidigarelägga Ostlänken. Så snart detta
              arbete är klart avser jag att tillsätta en förhandlingsman.
            </seg>
          </u>
          <note type="speaker" n="caf9bdc8">
            Anf. 12 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-1e727eb7bbc380d0-0" n="685e7ef0">
            <seg n="4711565e">
              Fru talman! Jag tackar statsrådet för ett i huvudsak mycket positivt
              svar. Skälet till interpellationen är naturligtvis att Sörmland
              är ett ganska utsatt län trots att det ligger väldigt nära starka
              regioner. Det är ett län dominerat av stålindustri och textilindustri.
              Även en del angränsande områden har haft ganska stora sysselsättningsproblem
              under senare tid. Exemplet med Svealandsbanan, Mälarbanan och
              Eskilstuna, en ort som kanske hade den sämsta utvecklingen under
              20 års tid jämfört med hela landet innan järnvägen och universitetet,
              eller rättare sagt högskolan, kom till kommunen, visar väldigt
              tydligt att arbetspendlingen kanske är den bästa arbetsförmedling
              man kan få i utsatta regioner. Sörmland har den lägsta bruttoregionprodukten
              i Sverige. Man kan säga att det är det fattigaste länet kanske
              något oegentligt, men det ligger ändå en hel del sanning i det.
            </seg>
            <seg n="9686e15b">
              Vi har även problem, inte bara i Katrineholm, med exceptionellt
              stora nedläggningar, en friställning av arbetskraft som inte har
              så alldeles lätt att få nya jobb i vart fall inte inom närområdet.
              Alternativet är många gånger långtidsarbetslöshet eller arbetspendling
              för hela eller delar av hushållen. Vi har sett problemen i Norrköping,
              som även är berört i det här sammanhanget. Också där har vi haft
              stora nedläggningar och stora sysselsättningsproblem.
            </seg>
            <seg n="7d72ae59">
              Jag kan bara se att pendlingen därmed är central. Jag själv pendlar
              sedan 20 år tillbaka mellan Nyköping och Helsingfors och kan notera
              att de väldigt många unga människor som pendlar med 6.15-tåget
              ofta förklarar: Vi har inte råd att bo i Helsingforssområdet men
              vi måste pendla, för det är där arbetstillfällena finns. Därmed
              är detta naturligtvis en oerhört viktig del för att kunna få en
              fungerande arbetsmarknad, i synnerhet för unga människor som vill
              ha arbete men inte alltid kan betala de priser som finns häruppe.
            </seg>
            <seg n="70da6a4f">
              Ostlänken är därför viktig för en bättre arbetspendling. Den
              är också viktig för den flygplats som nu expanderar kraftigt utanför
              Nyköping, med två miljoner passagerare och väldigt många nya arbetstillfällen.
              Den innebär också en ganska stor belastning på miljön och trafiksäkerheten.
              Det handlar ju huvudsakligen om passagerare som småföretagare
              och någon form av reguljärcharter med stor betydelse för både
              svensk och utländsk turism. Att kunna få över dem på järnväg skulle
              ge mycket stora samhälleliga vinster.
            </seg>
            <seg n="b8ea3430">
              När det gäller Gnesta och den så kallade Sörmlandspilen är jag
              helt övertygad, även där, om att den bästa arbetsförmedlingen
              för Gnesta är en regionaltågstation. Vi har nyligen sett effekterna
              i Vingåker. Det var stora nedläggningar inom tekoindustrin i Vingåker.
              Vi kan se en kraftigt ökande arbetspendling från orten. Därmed
              har boendet på orten kunnat behållas, och därmed har det blivit
              mycket mindre problem med den omställning man har tvingats gå
              igenom.
            </seg>
            <seg n="91df933c">
              Till sist vill jag tolka statsrådet. Innebär statsrådets svar
              att Gnestas kommunpolitiker kan räkna med att det blir en regionaltågstation
              där under 2006? Jag tror att det vore en väldigt stor lättnad
              för arbetsmarknaden i hela mellersta delen av Sörmland om så blir
              fallet.
            </seg>
            <seg n="a86c7815">
              När det gäller Ostlänken skulle jag gärna vilja fråga statsrådet:
              Innebär svaret att vi kan hoppas att före jul få en förhandlingsman?
              Ambitionen i regionen är entydig: att försöka få i gång ett bygge
              2010 som skulle kunna ansluta till tredje spåret i Helsingfors
              och därmed minska arbetslöshetsproblemen samt förbättra för arbetspendlingen,
              i synnerhet för många unga.
            </seg>
          </u>
          <note type="speaker" n="2c67097a">
            Anf. 13 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-5" n="fd2312ed">
            <seg n="e2f2cc9e">
              Fru talman! Jag skulle vilja börja med att instämma i mycket
              av Per Westerbergs egen beskrivning av hur viktig infrastrukturen,
              och kanske inte minst järnvägen, är för att knyta ihop delar av
              vårt stora land och göra det lite rundare och lite mindre. Vi
              ser ju väldigt många bra exempel på hur pendlingsmöjligheterna
              ökar när vi har bundit ihop större orter med mindre orter. Därför
              är jag glad över den ljusa beskrivningen och den viktiga bild
              som Per Westerberg ger av just fortsatta investeringar i järnvägstrafiken,
              inte minst i och omkring Mälardalen, där det bor väldigt många
              människor. Det arbetet ska alltså fortsätta med stor intensitet.
            </seg>
            <seg n="ea64d2b4">
              Per Westerberg ställer två konkreta frågor. På frågan om politiker
              och näringsidkare i Gnesta kan förvänta sig en byggstart av regionaltågstationen
              under 2006 är mitt svar ja. Jag ser i dagsläget inga skäl till
              att det inte skulle bli så, och jag kommer själv att lägga ned
              både tid och engagemang för att vi ska lyckas med det. Jag vet
              att det här bygget är oerhört viktigt för att öka förutsättningarna
              för arbetsmarknadspendling.
            </seg>
            <seg n="f95d1ac6">
              Jag är också mycket optimistisk om att kunna fatta beslut om
              en förhandlingsman eller förhandlingskvinna på regeringens sammanträde
              innan jul. Vi har haft långtgående diskussioner där vi bland annat
              har suttit ned med företrädare för länet självt för att diskutera
              vilka möjligheter man ser att skynda på det här arbetet och vilka
              viktiga frågor vi gemensamt kan ta ställning till. Det gäller
              till exempel en sådan fråga som den Per Westerberg och jag har
              debatterat tidigare, nämligen frågan om huruvida järnvägen ska
              dras via Skavsta flygplats eller via Nyköpings tätort. Den typen
              av frågor tycker jag är utmärkta att diskutera med lokala och
              regionala representanter tillsammans med förhandlingsperson innan
              Banverket går in till regeringen med en tillåtlighetsprövning.
              Jag kommer också där att skynda på arbetet, och innan jul räknar
              jag som sagt med att regeringen fattar beslut.
            </seg>
          </u>
          <note type="speaker" n="5e5f6d07">
            Anf. 14 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-1e727eb7bbc380d0-1" n="685e7ef0">
            <seg n="997524ef">
              Fru talman! Jag tackar för svaren. Jag tror att Gnesta kommer
              att uppmärksamma och vara väldigt nöjda med det svaret. Det har
              varit ett trauma kring regionaltågstationen. Det har funnits en
              historiskt sett, men inte under senare tid. Vi ser att det har
              skett en mycket kraftig ökning av arbetspendlingen, i synnerhet
              när vägnätet lämnar en del övrigt att önska och det egentligen
              inte är praktiskt möjligt att pendla några längre sträckor på
              väg. Det gäller till och från Gnestaområdet, men det gäller faktiskt
              även Katrineholm till stor del.
            </seg>
            <seg n="a828dca4">
              När det gäller pendlingen på tågen är vi väl medvetna om en sak.
              Pendlar man med bil in till Helsingfors är min erfarenhet att
              det i dag, med den trafiksituation som råder i Helsingfors, tar
              drygt två timmar från min hemort, Nyköping, medan det tar en timme
              med tåg. Detta plus kostnadsaspekten gör att tåget är helt överlägset
              i fråga om arbetspendling i storstadsregionen. Dessutom är det
              kanske det enda möjliga ur trafiksäkerhetssynvinkel, till exempel
              när det gäller alla som jobbar på Huddinge sjukhus och arbetar
              mycket på obekväma tider och som kan sova på tåget.
            </seg>
            <seg n="8f3df659">
              Jag vill gärna se denna förhandlingsman så snart som möjligt.
              Hela regionen ser nog detta som en av de största frågorna för
              regionens utveckling. Med tanke på den låga inkomstnivån, med
              tanke på den höga arbetslösheten och även med tanke på delar av
              näringslivet, inom textil och stål, som har en mycket utsatt struktur,
              innebär detta så att säga den bästa stötdämparen som man kan få
              på arbetsmarknaden för att kunna utjämna i fråga om sysselsättningsproblemen
              och kunna göra det på ett sådant sätt att det är möjligt att klara
              det långsiktigt.
            </seg>
            <seg n="315e0026">
              Sitter man någonstans i Sörmland och inte har någon farmor, mormor
              eller vad det nu kan vara i Helsingfors som man kan övernatta
              hos eller så småningom ta över en hyreslägenhet från, är det nästan
              omöjligt att flytta till storstadsregionen, utan det handlar om
              att pendla.
            </seg>
            <seg n="1c64ea8f">
              För mig är det därför viktigt att en förhandlingsman utses. Min
              uppfattning är ganska klar. Jag tror att både Nyköping och Skavsta
              behöver någon form av anslutning. Jag förstår väl om det inte
              kan bli stora stationer på bägge ställena. Det kommer det säkert
              inte att bli. Men det behövs anslutningar vid bägge, både för
              pendlarna och för de mycket stora passagerarströmmarna som i dag
              passerar Skavsta.
            </seg>
            <seg n="53626408">
              Jag ser fram emot att vi får en förhandlingsman utsedd före jul.
              Jag tror att regionen, med det starka intresse som finns för dessa
              frågor, med stor kraft kommer att ställa upp för att försöka lösa
              de interna och regionala problemen.
            </seg>
          </u>
          <note type="speaker" n="a1c57b15">
            Anf. 15 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-6" n="fd2312ed">
            <seg n="42adfda3">
              Fru talman! Jag ska vara mycket kortfattad. Det som Per Westerberg
              nu avslutar med att peka på, nämligen det starka stöd som finns
              lokalt och regionalt, är kanske det starkaste argumentet för att
              regeringen nu ska tillsätta en förhandlingsman och fundera över
              om vi kan göra något gemensamt för att skynda på utbyggnaden av
              ett viktigt stråk, för arbetspendling men också som en länk i
              trafiken mellan Helsingfors och Malmö.
            </seg>
            <seg n="9123f7d2">
              Jag vill verkligen understryka att jag uppskattar att det finns
              idéer och tankar lokalt och regionalt. Och jag tycker att det
              är självklart att regeringen ska bygga vidare på det. Jag kommer
              därför att arbeta skyndsamt med just frågan om en förhandlingsman.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="fe08b692">
            5 § Svar på interpellation 2005/06:13 om konkurrens inom flygledning
          </note>
          <note type="speaker" n="7c17ac4c">
            Anf. 16 Statsrådet ULRICA MESSING (s):
          </note>
          <u who="unknown" xml:id="i-111e904875dac9a5-0" n="fd2312ed">
            <seg n="418b378f">
              Fru talman! Björn Hamilton har frågat vilka åtgärder jag avser
              att vidta för att öka konkurrensen vad gäller tillhandahållandet
              av flygledningstjänster.
            </seg>
            <seg n="b0ed4854">
              Frågan ställs mot bakgrund av att regeringen i en konkurrenspolitisk
              proposition från början av maj 2000 meddelade att den avsåg att
              utveckla konkurrensen vad gäller flygtrafiktjänsten. Regeringen
              avsåg bland annat att separera flygtrafiktjänsten från flygplatsverksamheten.
              Därför planerade regeringen att återkomma till riksdagen med ett
              förslag till ny organisation för Luftfartsverket.
            </seg>
          </u>
          <note n="64526359">
            Ett förslag till delning av Luftfartsverket lämnades i 2004 års
            budgetproposition. Målsättningen var att skilja myndighetsverksamhet
            från producerande verksamhet. Därmed föreslog regeringen att driften
            av flygplatser och flygtrafiktjänst skulle behållas i samma organisation.
          </note>
          <u who="unknown" xml:id="i-1789d740632106c3-0" n="fd2312ed">
            <seg n="5a9f96a0">
              Sedan den konkurrenspolitiska propositionen lades fram har regeringen
              inte återkommit specifikt till frågan om konkurrensvillkoren inom
              flygtrafiktjänsten. Därför tycker jag inte att det borde råda
              några tvivel om att det fortfarande är Luftfartsverket som enligt
              gällande regelverk är den som i första hand ska leverera flygtrafiktjänster
              i Sverige.
            </seg>
            <seg n="a98b79a3">
              Luftfartsverket kan, med stöd av luftfartslagen (6 kap. 3 §)
              och sin instruktion (1 §), överlåta åt annan att ombesörja flygtrafiktjänst.
              Det innebär alltså att det är Luftfartsverket som avgör om man
              vill delegera ansvaret för en viss tjänst till en annan aktör.
              Den här rätten uppkom ursprungligen bland annat av den anledningen
              att regeringen fann det önskvärt att Luftfartsverket skulle kunna
              anlita SMHI för flygvädertjänster som används i flygtrafiktjänsten.
            </seg>
            <seg n="8872d422">
              Jag inser att den nuvarande ordningen inte är lämplig om målet
              är att skapa goda förutsättningar för nya aktörer att ta sig in
              på marknaden för flygtrafiktjänster. Samtidigt finns ett flertal
              frågeställningar som behöver analyseras noga innan jag är beredd
              att ta beslut om eventuella förändringar till exempel i uppgiftsfördelningen
              mellan Luftfartsverket och Luftfartsstyrelsen.
            </seg>
            <seg n="a99f0212">
              Därför kommer jag att ge Luftfartsstyrelsen i uppdrag att klargöra
              den nuvarande situationen ur juridisk, ekonomisk och teknisk synvinkel.
              Bland annat behöver vi få en klarare bild av vilka ansvarsförhållanden
              som gäller, vilka tjänster som skulle kunna överlåtas till annan
              part och hur det luftrum ska avgränsas där en annan lokal tjänsteleverantör
              än Luftfartsverket eventuellt skulle kunna utföra sitt jobb. Av
              erfarenhet vet vi att när en marknad ska öppnas för nya aktörer
              krävs ett regelverk för att lägga fast villkoren för den nya marknadssituationen.
              Det vill jag få en klar bild av innan regeringen tar ställning
              i frågan.
            </seg>
            <seg n="cac7c54c">
              Uppdraget till Luftfartsstyrelsen kommer att expedieras inom
              den närmaste framtiden, och jag räknar med att kunna återkomma
              med eventuella förslag under nästa år.
            </seg>
          </u>
          <note type="speaker" n="b0ce0cb5">
            Anf. 17 BJÖRN HAMILTON (m):
          </note>
          <u who="bjorn_hamilton_2ca4d1" xml:id="i-4a62ff3440d68b44-0" n="96843765">
            <seg n="6b03aab9">
              Fru talman! Jag tackar statsrådet för svaret. Det var ett förtydligande
              i en situation som har varit väldigt förvirrad under året. Varken
              våra statliga myndigheter, verk eller Näringsdepartementet har
              väl riktigt vetat vad som egentligen har gällt. Regeringen har
              faktiskt kommit med litet dubbla budskap.
            </seg>
            <seg n="16561b92">
              Jag ska gå tillbaka till den proposition från maj 2000 som statsrådet
              nämner, alltså för fem år sedan. Jag ska citera direkt ur propositionen
              eftersom jag tycker att det är en så fantastiskt bra text. Jag
              skulle faktiskt ha kunnat skriva den själv. Där skriver regeringen
              följande:
            </seg>
            <seg n="feeb4f5f">
              Regeringen avser att utveckla konkurrensen vad gäller flygtrafiktjänsten
              och i samband med översynen har problemen med Luftfartsverkets
              monopolsituation uppmärksammats. Avgörande för en fungerande konkurrens
              inom flygtrafiktjänstområdet är att flygtrafiktjänsten separeras
              från Luftfartsverkets flygplatsverksamhet. Privata och kommunala
              flygplatser som konkurrerar med de flygplatser som Luftfartsverket
              driver skulle vid en separation inte behöva köpa flygplatstjänster
              från sin störste konkurrent. Vidare finns ett större incitament
              för de statliga flygplatserna att utnyttja den kommande konkurrensen
              på marknaden och anlita den leverantör som kan erbjuda den bästa
              kvalitet till bästa pris om flygtrafiktjänsten separeras från
              flygplatsverksamheten.
            </seg>
            <seg n="73b272ae">
              Detta är ju kungsord. Det är ungefär som om en borgerlig regering
              hade skrivit propositionen.
            </seg>
            <seg n="0a0f0f8d">
              Detta hände år 2000. Varför har det inte hänt något sedan dess?
              Okej, vissa saker har hänt. Men just beträffande konkurrensutsättning
              av flygtrafiktjänsten har det inte hänt speciellt mycket.
            </seg>
            <seg n="11a88c98">
              Sedan 2000 har, precis som statsrådet anger, Luftfartsverket
              delats upp i två myndigheter, Luftfartsverket och Luftfartsstyrelsen.
              Luftfartsverket ska i fortsättningen driva statens flygplatser
              och bedriva flygtrafiktjänst, och Luftfartsstyrelsen ska ta hand
              om de myndighetsuppgifter som tidigare låg hos Luftfartsverket.
              Luftfartsverket är ett affärsdrivande verk med uppgift att driva
              flygplatser och flygtrafiktjänst.
            </seg>
            <seg n="62041435">
              Detta är vi alla överens om, och det var en väldigt bra reform
              som fick ett stort stöd här i riksdagen.
            </seg>
            <seg n="7f1bc6fc">
              Men, som sagt, jag anser att regeringen för länge sedan borde
              ha verkställt sitt initiativ att konkurrensutsätta Luftfartsverkets
              monopol vad gäller flygtrafiktjänsten. Där har man inte gjort
              någonting. Fördelarna med att konkurrensutsätta Luftfartsverkets
              monopol är flera. Jag kan bara återgå till ord från regeringen
              själv, nämligen att privata och kommunala flygplatser som konkurrerar
              med de flygplatser som Luftfartsverket driver inte skulle behöva
              köpa flygtrafiktjänster av sin störste konkurrent etcetera.
            </seg>
            <seg n="78d0b8d1">
              Regeringen har klarlagt detta väldigt tydligt för fem år sedan.
            </seg>
            <seg n="96c1684c">
              Jag ska ta upp situationen i dag. Vi har en hel del kommunala
              flygplatser som vill köpa denna tjänst ute på marknaden så att
              säga. Vi har också företag som offererar tjänsten. Kristianstad,
              Helsingfors/Skavsta, Saab/Linköping och Växjö har alla velat göra
              upphandlingar av flygtrafiktjänsten för år 2006 eftersom de avtal
              som man har med Luftfartsverket löper ut vid årsskiftet. Till
              och med Luftfartsverket självt har lämnat anbud i konkurrens med
              dessa privata företag, vilket illustrerar att inte ens Luftfartsverket
              riktigt visste hur detta skulle gå till.
            </seg>
            <seg n="8c1f8074">
              Men sedan kom Näringsdepartementet in och avbröt upphandlingarna
              och meddelade att Luftfartsverket har ansvaret för flygtrafiktjänsten
              i det svenska luftrummet och att endast Luftfartsverket kan överlåta
              dessa uppgifter till någon annan.
            </seg>
            <seg n="577c53bc">
              Svenska Luftfartsstyrelsen godkänner en eventuellt ny leverantör,
              står det.
            </seg>
            <seg n="59f66528">
              Det här anser jag står helt i strid med den fria konkurrens inom
              flygtrafikområdet som regeringen redan år 2000 ville verka för.
              Varför har det tagit så hiskeligt lång tid? Varför händer ingenting?
            </seg>
          </u>
          <note type="speaker" n="6cf5ff95">
            Anf. 18 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-7" n="fd2312ed">
            <seg n="f1d369fa">
              Fru talman! Det har, tycker jag, hänt en del på luftfartens område
              från år 2000 och fram till i dag. Uppdelningen av Luftfartsverket
              och Luftfartsstyrelsen är ett viktigt ställningstagande och en
              viktig uppdelning, menar jag, rent principiellt för att skilja
              de olika uppdragen åt.
            </seg>
            <seg n="e777869c">
              Sedan kan det också vara så att en del av de här frågorna tappade
              lite av sin tyngd och lite tempo med tanke på många av de svåra
              frågor som luftfarten och flyget har ställts inför under de första
              åren på 2000-talet. Jag tänker till exempel på attacken den 11
              september och på andra terroristattacker runtom i världen. Jag
              tänker också på sars som alldeles uppenbart har påverkat flyget
              och viljan hos många att flyga.
            </seg>
            <seg n="350b854b">
              Då är min bild jag är ju ansvarig inte bara för infrastrukturen
              och transportfrågorna utan också för turismfrågorna att vid många
              av de seminarier och konferenser som jag deltagit i och där Luftfartsverkets
              organisation framöver, gemensamma utmaningar och flygets roll
              för oss som nation diskuterats har de organisatoriska frågorna
              fått stå tillbaka lite grann därför att fokus väldigt mycket har
              varit på frågan: Hur kan vi få fler att välja flyget igen, och
              hur kan vi värna Arlandas roll som nationellt nav i en allt hårdare
              konkurrens? Det är inget försvar men jag vill bara lägga till
              att jag tycker att det har hänt en del övrigt också när det gäller
              uppdelningen mellan Luftfartsverket och Luftfartsstyrelsen.
            </seg>
            <seg n="86e2553e">
              Jag är mån om att seriöst titta på de här frågorna därför att
              jag är övertygad om att det här är bra förslag. Jag kan bara titta
              på och dra paralleller till den uppdelning som vi gjort inom Vägverket
              i Vägverket och Vägverket Produktion. Där ser vi att vi får mycket
              mer asfalt för pengarna i dag än vi tidigare fick, så jag tror
              att vi alla har att tjäna på att se över vem som ska utföra tjänsterna,
              på bästa sätt och till lägsta pris.
            </seg>
            <seg n="18816b94">
              Men det är också självklart så att en del frågor måste man få
              ett konkret svar på. Hur ser man till exempel, som jag nämnde
              inledningsvis, på luftrummet när det kommer in en ny aktör?
            </seg>
            <seg n="25bb3260">
              Det uppdrag som vi ger till Luftfartsverket får sedan ge svar
              på frågan om en tydligare uppdelning när det gäller att släppa
              in fler i flygledartjänsterna kräver ytterligare lagändringar
              eller bara förtydliganden. Om det inte kräver ytterligare lagändringar
              kommer det fortsatta arbetet naturligtvis att gå mycket fortare
              än som hittills varit fallet.
            </seg>
            <seg n="730df21b">
              Jag vill därför, Björn Hamilton, understryka att det inte är
              så att vi har lagt de här förslagen i byrålådan. Vi har gjort
              en del, och vi har haft mycket fokus på att värna svensk luftfart
              generellt. Det finns naturliga skäl till det jag tänker då på
              vad som hänt i hela världen under de senaste åren. Men det finns
              fortfarande en del utestående frågor där Luftfartsverket måste
              hjälpa oss och ge oss svaren därför att detta är naturligtvis
              ingen tjänst där vi har råd att misslyckas. När vi sjösätter en
              eventuell ny organisation måste vi veta vem som har ansvaret och
              när eftersom flygsäkerhet också är en högt prioriterad fråga.
              Vi är inte beredda att kompromissa när det gäller de höga ambitionerna.
            </seg>
          </u>
          <note type="speaker" n="681398ea">
            Anf. 19 BJÖRN HAMILTON (m):
          </note>
          <u who="bjorn_hamilton_2ca4d1" xml:id="i-4a62ff3440d68b44-1" n="96843765">
            <seg n="db19cdcf">
              Fru talman! Nej, och det är självklart inte heller jag. Vi ska
              värna om flygsäkerheten. Ja, vi ska värna om flyget över huvud
              taget.
            </seg>
            <seg n="1312a472">
              Vad jag är lite bekymrad över är den långa tid det tagit sedan
              år 2000 att så att säga komma till skott och titta på de här frågorna
              mer i detalj. Det har ju hänt mycket sedan år 2000.
            </seg>
            <seg n="452a7ee7">
              Det skulle förmodligen gagna flygresenärerna om de här flygledningstjänsterna
              kunde handlas upp. Varje besparing, alla kostnadsbesparingar,
              inom flyget gagnar till syvende och sist resenären och den som
              ska betala biljetten. Vi har sett en fantastisk utveckling på
              flygsidan i Sverige med ett folkflyg som växer fram och att det
              inte är bara affärsresenärer i kostym som nu flyger, utan det
              är familjer som flyger runt jorden och så vidare. Detta har blivit
              en oerhörd tillgång.
            </seg>
            <seg n="7302aa01">
              Men vi måste hela tiden arbeta för att ha ett så effektivt system
              som möjligt. Det är naturligtvis en uppgift för oss som politiker
              att ange ramarna så att det finns möjligheter att kostnadseffektivisera
              den egna verksamheten, till gagn för resenären.
            </seg>
            <seg n="382e8584">
              En sak som jag speciellt vill trycka på och som jag vill göra
              statsrådet uppmärksam på är det här med att ha en myndighet eller
              ett verk som driver verksamheten rent praktiskt och under samma
              tak som en beställare som handlar upp verksamheter inom samma
              område. Att tänka sig att hamna i en sådan lösning är enligt min
              mening förkastligt. Man kan inte å ena sidan driva flygplatser
              och ha flygledningsverksamhet i egen regi och å andra sidan handla
              upp samma tjänst parallellt i samma organisation så att säga.
              Då blir man liksom inte trodd av marknaden. Man kan ju alltid
              bli misstänkliggjord för att ta mer hänsyn till sin egen organisation
              än till andra.
            </seg>
            <seg n="9390674c">
              Vi som jobbat med kommunalpolitik har varit väldigt uppmärksamma
              på detta när vi genomfört våra kommunala förändringsprocesser
              och handlat upp tjänster som tidigare drevs i kommunal regi alltså
              att man har separata myndigheter eller separata organisationer
              som gör upphandlingen och att det inte är förskolechefen som handlar
              upp privat förskola och så vidare.
            </seg>
            <seg n="72d0f0e5">
              Det där tycker jag är oerhört viktigt när det gäller statsrådets
              direktiv till utredningen. Vårt förslag är att Luftfartsstyrelsen
              får ta hand om det här. Om man nu skapar en enhet gäller det att
              göra den fristående från Luftfartsverket, som jag förmodar även
              i fortsättningen ska ha viss flygledning för sina flygplatser
              eller där de kan vara konkurrenskraftiga på marknaden.
            </seg>
          </u>
          <note type="speaker" n="a0986c1c">
            Anf. 20 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-8" n="fd2312ed">
            <seg n="0b3d667f">
              Fru talman! Björn Hamiltons medskick är viktigt. Jag ska ta med
              mig det och beakta det i det fortsatta arbetet kring direktiven
              till Luftfartsverket.
            </seg>
            <seg n="4b08ea4f">
              Det är naturligtvis oerhört viktigt att den nya organisation
              som vi eventuellt sjösätter har en hög trovärdighet och att vi
              inte hamnar i nya diskussioner om huruvida det vi gjort blev bra
              eller om vi gjort det bara halvhjärtat. Min ambition är att göra
              någonting bra och att göra det när vi har fått svar på alla de
              svåra avgränsningsfrågor som jag tycker att vi har framför oss
              detta för att till exempel kunna svara för just säkerheten. Sedan
              ska vi också göra en organisation som har en bred förankring och
              ett högt förtroende.
            </seg>
          </u>
          <note type="speaker" n="1b9b2331">
            Anf. 21 BJÖRN HAMILTON (m):
          </note>
          <u who="bjorn_hamilton_2ca4d1" xml:id="i-4a62ff3440d68b44-2" n="96843765">
            <seg n="90fc067b">
              Fru talman! Jag tycker att statsrådets ord här verkar bra. Jag
              är alldeles övertygad om att de flygplatser och de företag som
              arbetar med de här tjänsterna känner sig trygga i att det här
              kommer att utredas och att vi förmodligen får en förändrad situation,
              förhoppningsvis relativt snart.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="37f15a0f">
            6 § Svar på interpellationerna 2005/06:53, 55 och 56 om EU:s
            postdirektiv och försämringar i svensk postservice
          </note>
          <note type="speaker" n="1d3733e7">
            Anf. 22 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-9" n="fd2312ed">
            <seg n="5fdf8e78">
              Fru talman! Cecilia Wikström har frågat mig vilka åtgärder jag
              avser att vidta för att årböleborna ska få sin post levererad
              närmare bostaden, för att garantera ett grundläggande serviceutbud
              också på landsbygden samt för att utreda om flyttning av postlådor
              strider mot EG:s postdirektiv.
            </seg>
            <seg n="b89b2350">
              Även Rigmor Stenmark har frågat mig på vilket sätt jag kommer
              att se till att lantbrevbärarservicen på landsbygden bevaras samt
              ges möjligheter att utvecklas.
            </seg>
            <seg n="1639c6b1">
              Mikael Oscarsson har frågat mig vilket ansvar jag har för den
              försämrade postservicen och hur jag avser att agera för att EU:s
              postdirektiv efterlevs och Postens försämringar stoppas.
            </seg>
            <seg n="abfa213b">
              Alla tre interpellationerna besvaras tillsammans.
            </seg>
            <seg n="1d4dd385">
              Först och främst delar jag uppfattningen att landsbygden är beroende
              av bra basservice för att kunna utvecklas på ett positivt sätt.
              Lantbrevbäringen är en sådan service.
            </seg>
            <seg n="794712de">
              Statens ansvar är oförändrat och säkerställs genom postlagen
              och tillståndsvillkor för Posten. Genom långtgående krav på Posten
              garanteras ett grundläggande serviceutbud också på landsbygden.
              Vi har generellt en postservice av mycket god kvalitet i Sverige,
              och det finns från regeringens sida inga planer på att minska
              kraven på Posten.
            </seg>
            <seg n="bf8e34aa">
              Vi har dock valt att medge en viss flexibilitet i postutdelningen,
              men givetvis inom ramen för de regler som gäller. Posten måste
              ibland till exempel förändra sträckningen av en lantbrevbärarlinje.
              En sådan förändring kan i vissa fall upplevas som en försämring
              trots att regelverket följs. Men vi vet också att det genom en
              del förändringar också finns hushåll som faktiskt får en bättre
              service.
            </seg>
            <seg n="b9eb7deb">
              Enligt riktlinjerna för lantbrevbäringen får postlådor placeras
              i lådsamlingar utmed lantbrevbärarens färdväg. Jag håller med
              om att det kan medföra extra besvär för den som bor på landsbygden
              att ha sin postlåda placerad en bit hemifrån. Men då det blir
              glesare mellan permanenthushållen, måste servicen ibland förändras
              och enskilda postlådor kan behöva flyttas.
            </seg>
            <seg n="112ab0d7">
              I Post- och telestyrelsens tillsyn ingår att fortlöpande följa
              utvecklingen och bevaka att den faktiska nivån på postservicen
              i landet motsvarar samhällets behov och statens krav. För mindre
              än en månad sedan fattade myndigheten beslut om allmänna råd med
              riktlinjer för postutdelning. Hur dessa tillämpas i praktiken
              kommer att följas upp under 2006.
            </seg>
            <seg n="24d9ee6d">
              När det gäller flyttningen av postlådor i Årböle vet jag att
              Post- och telestyrelsen för närvarande undersöker om reglerna
              för utdelningen har följts när Posten fattat sitt beslut. Jag
              kan som minister inte lägga mig i handläggningen av ett enskilt
              ärende utan avvaktar PTS rapportering.
            </seg>
            <seg n="4b3ceb6c">
              Det är viktigt att tillsynen på postområdet fungerar, och jag
              är naturligtvis beredd att vidta nödvändiga åtgärder om det uppstår
              problem som inte går att lösa med nuvarande regler.
            </seg>
            <seg n="4ed880a0">
              När det slutligen gäller EG:s postdirektiv har Sverige alltsedan
              genomförandet ansett lantbrevbäringen förenlig med direktivet.
              Sverige anser inte att utdelning enligt riktlinjerna för lantbrevbäring
              utgör något undantag som behöver anmälas. Jag gör ingen annan
              bedömning i dag.
            </seg>
          </u>
          <note n="887df73d">
            Då Cecilia Wikström, som framställt interpellation 2005/06:53,
            anmält att hon var förhindrad att närvara vid sammanträdet medgav
            tredje vice talmannen att Erik Ullenhag i stället fick delta i
            överläggningen.
          </note>
          <note type="speaker" n="f781fbc9">
            Anf. 23 ERIK ULLENHAG (fp):
          </note>
          <u who="erik_ullenhag_f3fec1" xml:id="i-c4a44ab7be07db5c-0" n="15051a8c">
            <seg n="f1f4b494">
              Fru talman! Den interpellationsdebatt vi nu inleder handlar egentligen
              om ett par postlådor i byn Årböle i Tierps kommun. Man kan fundera
              på om det är rimligt att vi ägnar oss åt detta. Ett antal riksdagsledamöter
              dyker upp i riksdagen. Vi tvingar hit ministern för att diskutera
              frågan. Är det rimligt att ägna en fråga om ett par postlådor
              i Årböle uppmärksamhet på den här nivån? Jag är rätt övertygad
              om det, och egentligen av tre skäl.
            </seg>
            <seg n="4363503a">
              Det första är huvudfrågan: Vill vi ha en levande landsbygd, eller
              vill vi inte det? Vill vi att människor ska kunna bo i Årböle
              och på andra ställen långt ifrån och i glesbygd är det små delar
              som avgör ifall människor verkligen bor kvar eller inte. En sådan
              sak kan vara en fungerande lantbrevbärarservice.
            </seg>
            <seg n="6f2b4d6b">
              Här handlar det om två familjer, två företagare, som har varit
              vana vid att få posten hemlevererad och kunna betala räkningar
              med lantbrevbärarservicen som plötsligt får besked: Nej, vi ska
              flytta postlådorna. I det ena fallet är det 1,7 kilometer från
              hemmet, och i det andra fallet är det 3 kilometer från hemmet.
              Det är en principiell grundläggande frågeställning hur vi ser
              på möjligheten att bo över hela landet.
            </seg>
            <seg n="db6e8ba0">
              Den andra principiella frågan gäller Sveriges inställning till
              EG-rätten. EG:s postdirektiv slår fast att det ska ske utdelning
              fem dagar i veckan vid den fysiska eller juridiska personens bostad
              eller hemvist. Så står det. Från svensk sida har man sagt: Lantbrevbärarsystemet
              är i överensstämmelse med direktivet. Så säger Sverige alltid.
            </seg>
            <seg n="07dc2dfd">
              På något sätt har vi gått in i EU. Halva regeringen var negativ
              då och är fortfarande negativ till EU-medlemskapet. Man säger:
              Är det någonting som skulle kunna påverka Sverige på allvar är
              det bara Sverige som svenska krusbär har, och så vi följer detta.
            </seg>
            <seg n="20a81aa3">
              Jag kan inte göra bedömningen ifall det är i överensstämmelse
              med postdirektivet. Men det vore lite intressant att få det prövat.
              Människorna i Årböle menar att det betyder det som står, det vill
              säga att man faktiskt ska få posten hem till brevlådan.
            </seg>
            <seg n="bf6e6d85">
              Det tredje och allvarligaste skälet är att det på många sätt
              handlar om den lilla människans kamp mot systemet. Byalaget i
              Årböle har upplevt maktens arrogans på många sätt. Det träffade
              för en tid sedan Posten. Då fick man ett ultimatum. Acceptera
              att brevlådorna flyttas, eller så får ni i fortsättningen åka
              till Skärplinge och hämta posten där. Man valde i protest att
              hämta posten i Skärplinge.
            </seg>
            <seg n="4e0277bd">
              När Upsala Nya Tidning hörde av sig till Posten säger man: Vi
              var beredda till kompromiss med dessa personer. Var femte dag
              skulle vi komma och i varje fall se till att de kan sköta betalningar.
              Så ställde journalisten frågan: Framförde ni det till årböleborna?
              Nej, det gjorde vi inte. De verkade bara vilja ha sin egen lösning.
              Mellan raderna kan man läsa att den här människan på Posten tyckte
              att de personer som kämpade för postlådorna var lite tjurskalliga.
              Han kände ingen större lust att förhandla med dem.
            </seg>
            <seg n="78734f4d">
              Om myndigheter och bolag inte sköter sig har vi politiker att
              ställa till svars. Ulrica Messing har hittills egentligen inte
              sagt någonting. På enkla frågor svarar hon till intet förpliktigande
              svar som: Bedömningen av vad som i praktiken kan betraktas som
              acceptabelt avstånd får avgöras utifrån de riktlinjer som finns,
              och avståndet kan variera. Personerna i Årböle kände kanske inte
              en sådan jättetrygghet i det svaret.
            </seg>
            <seg n="e03c5c05">
              När Upsala Nya Tidning i samma reportage söker Ulrica Messing
              ministrar brukar normalt sett vilja vara i tidningen vägrar hon
              under en veckas tid att svara på frågan: Är det rimligt att flytta
              på brevlådorna i Årböle? Hon har inte tid. I dagens svar är det
              i varje fall en liten bit framåt. Det blir något lite klarare.
              Det är ofta så att droppen urholkar stenen, känner man ibland
              som opposition.
            </seg>
            <seg n="86129137">
              Ulrica Messing säger att hon tror att det är ett problem att
              det kan vara en bit hemifrån för människor som bor på landet.
              En bit hemifrån kanske man får acceptera, och det kan skapa problem
              med postlådorna. Då blir den konkreta frågan, som inte gäller
              det konkreta fallet: Vad betyder, Ulrica Messing, en bit hemifrån?
              Är tre kilometer för att hämta posten acceptabelt en novembermorgon
              för årböleborna?
            </seg>
          </u>
          <note type="speaker" n="991a86dc">
            Anf. 24 RIGMOR STENMARK (c):
          </note>
          <u who="rigmor_stenmark_994aac" xml:id="i-325c58e3bf64023f-0" n="5aed7eef">
            <seg n="fe0e7ea6">
              Fru talman! Jag tackar ministern för möjligheten att debattera
              frågan. Tredje gången gillt, skulle vi kunna säga. Vi har nu äntligen
              funnit en tid som passar alla. Att det har gått så lång tid mellan
              våra frågor och svaret har vi kanske alla skäl att vara lite eftertänksamma
              inför. Men det har också varit positivt. Det har gjort att fler
              har fått chansen att tränga sig in i vårt ämne. Fler människor
              har hört av sig. Ministern har också fått en längre tid på sig
              att verkligen tänka efter vad hon ska svara sina interpellanter.
            </seg>
            <seg n="04616fbc">
              Jag undrar fortfarande: Hur ska det bli med den svenska landsbygden?
              Hur ska alla de småföretagare i Sverige som finns runtom i landet
              kunna säkra sin försörjning? I morse på tv gjorde man ett reportage
              som visade att 90 % av alla småföretag är företag som har färre
              än fem anställda. Det är egentligen också om det som det här handlar.
            </seg>
            <seg n="b4142838">
              Kommer det att finnas livsviktig service ute i våra bygder för
              de småföretagare som finns? Respekterar den nuvarande regeringen
              alla människor som är bofasta på landsbygden? Jag ställde frågan
              till statsministern på en frågestund för en tid sedan. Då hade
              just sossekongressen varit. Man hade mantrat: Alla ska med, alla
              ska med.
            </seg>
            <seg n="7ce72ca5">
              Jag vill upprepa samma fråga till ministern. Hur tänker regeringen
              leva upp till den devisen? Det måste ändå tolkas som att alla
              ska ha en rättighet att vara med och ta del av samhällets resurser.
              På vilket sätt kommer minister Ulrica Messing att se till att
              alla är med och tar del av den basservice som är ministerns ansvarsområde?
            </seg>
            <seg n="f8d9efdb">
              Jag tar mig friheten att lite grann upprepa från min interpellation.
              Den ger en bakgrund, och jag tycker inte att jag har fått tillräckligt
              bra svar än så länge. Jag säger där att den viktigaste resurs
              vårt land har är människor och deras vilja att skapa och utveckla
              sin omgivning. Det betyder att det är människorna som är den absolut
              viktigaste tillgången för att hela vårt land ska utvecklas på
              ett positivt sätt.
            </seg>
            <seg n="a388d8a5">
              En region där invånarna har en positiv attityd till sin hembygd
              och där de på olika sätt utvecklar sin hembygd kan inte värderas
              högt nog. Utan alla de eldsjälar som finns runtom i vårt land
              och som satsar tid och kraft för att utveckla sina egna företag
              och som även ser till andra människors behov skulle inte den svenska
              landsbygden vara vad den är i dag.
            </seg>
            <seg n="9fb943f1">
              Den är trots allt något positivt för oss. Det finns ett stort
              intresse för landsbygden. Nästan varje svensk har en relation
              till landsbygden. Det finns ett intresse att bo kvar där. Det
              finns ett intresse att fördjupa arbetet därute. Men man kräver
              sin rätt och att det ska finnas en nödvändig basservice.
            </seg>
            <seg n="4551c4fc">
              Jag skulle vilja utveckla frågan lite mer. Jag har ställt frågan
              utifrån att det är en märkbar försämring för landsbygdsboende.
              Det är tyvärr det när det gäller posten och lantbrevbärarservicen,
              men det är det också i många andra frågor. Åk en dag ut till Holmnäs
              och se hur det ser ut.
            </seg>
            <seg n="7ee124c3">
              Det handlar också om att utveckla basservice. Det är där jag
              tycker att jag inte har fått svar. Min fråga till ministern är
              uttryckligen: På vilket sätt kommer ministern att se till att
              den livsviktiga basservicen, och inte minst lantbrevbärarservicen,
              på landsbygden bevaras samt även utvecklas?
            </seg>
          </u>
          <note type="speaker" n="7fdcf668">
            Anf. 25 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-0bfa1470c3fb7051-0" n="844585f1">
            <seg n="b3c86ce6">
              Fru talman! Låt oss föreställa oss att vi som boende i centrala
              Helsingfors, vi säger vid Fridhemsplan, varje dag fick vår post
              utdelad vid Slussen tre kilometer bort. Om du då påpekar det orimliga
              i det här så straffar Posten dig genom att skicka bort dig till
              en postterminal 20 kilometer bort, i låt oss säga Sollentuna.
              Från och med i dag är du välkommen att hämta din post där, skulle
              man säga.
            </seg>
            <seg n="58230f04">
              De här avstånden är i dag verklighet för några familjer på landsbygden
              utanför uppländska Tierp. Här har alla boende i den lilla byn
              haft posten utdelad sedan andra världskriget. När Posten ställde
              krav på att postlådorna skulle flyttas till ett uppsamlingsställe
              två tre kilometer från hemmet valde dessa familjer att sätta ned
              foten. Därför tvingas de i dag hämta sin post i ett utdelningskontor
              två mil hemifrån.
            </seg>
            <seg n="741b0582">
              Posten har ändå varit vänlig nog att säga att man kan fortsätta
              med servicen. Men då heter det hämtalämna-service och kostar mellan
              1 250 och 2 500 riksdaler. Det blir mellan 20 000 och 30 000 kr
              per år.
            </seg>
            <seg n="40089593">
              Det är också viktigt att påpeka i debatten att det här inte bara
              gäller Årböle. I Uppland, som jag känner till ganska väl, vet
              jag att det finns orter som Gammelkolningen, där man får tre kilometer
              till postlådan. I Slada får man inte ens posten varje dag, utan
              två gånger per vecka. I Svartviken gäller samma sak. I Flottskär
              får man över en kilometer. I Gustavsbo får man sju kilometer enkel
              resa.
            </seg>
            <seg n="56fad5c7">
              Så här är det på många ställen. Jag har medverkat i debatten
              på lite olika sätt, och jag har fått telefonsamtal från hela landet.
              Utanför Umeå, till exempel, har man samma problem.
            </seg>
            <seg n="070a637d">
              I veckan kunde man läsa ett reportage från Enköping om en handikappad
              som drabbats av brevlådeflytt. Det här är alltså inte ett isolerat
              problem bara för byn Årböle, utan detta sker på många ställen.
              Det som är det speciella med Årböle är att man har varit så ovanligt
              företagsam där och fått upp det här på många sätt. Man har till
              och med fått det att bli en fråga för EU-kommissionen.
            </seg>
            <seg n="c4ecf043">
              Men det finns också andra. Jag är inte säker på att den man som
              skildrades i Enköpings-Posten har möjlighet och resurser att följa
              upp det här så att det blir en fråga för EU-kommissionen.
            </seg>
            <seg n="9d3d0fb2">
              Faktum är att det är ett ämbetsverk, PTS, som utfärdar riktlinjerna
              och som lyder under statsrådet. Det handlar också om ett statligt
              företag, som också lyder under statsrådet. Jag vill ha besked
              här i dag om huruvida statsrådet tycker att det här är en rimlig
              ordning. Jag tycker att statsrådet bör se till att få upp frågan
              och riktlinjerna i riksdagen så att de kan få förankring här.
              Vad säger statsrådet om den saken?
            </seg>
          </u>
          <note type="speaker" n="e61b2ef2">
            Anf. 26 BÖRJE VESTLUND (s):
          </note>
          <u who="borje_vestlund_fc77bc" xml:id="i-9953db5b55980280-0" n="d3a0f4af">
            <seg n="f92d6fea">
              Fru talman! Den här frågan har engagerat många människor inte
              minst oss som sitter i trafikutskottet. Just nu har en utredning
              sett över hela Postens verksamhet. Den har precis nu i dagarna
              jag är inte helt uppdaterad kanske till och med avslutat sin remisshantering.
              Man håller just nu på att titta över vad remissinstanserna sade.
              Hela det här måste bli föremål för att ses över för att vi ska
              kunna komma vidare.
            </seg>
            <seg n="d73a3b86">
              Därför är det intressant att vi just nu också i trafikutskottet
              behandlar ett betänkande om olika motioner från den allmänna motionstiden
              under de två senaste riksmötena. Där kan vi konstatera att en
              del av motionerna handlar om det här.
            </seg>
            <seg n="85369a56">
              Utskottet har skrivit så här i sin text: Utskottet vill särskilt
              påpeka det orimliga i att Posten kan flytta postlådor flera kilometer
              och sedan erbjuda så kallad hämtalämna-service. Som utskottet
              ser det kan detta inte överensstämma med utskottets uppfattning
              om att det ska finnas en god postservice över hela landet.
            </seg>
            <seg n="0de0ff86">
              Jag tycker att det har förekommit en del övertoner i debatten.
              Det mesta handlar om att skälla på regeringen. Sedan slutar konstruktiviteten
              från ledamöterna som har interpellerat i frågan.
            </seg>
            <seg n="bbcf7489">
              Jag kan konstatera att Sverige inte följer några EU-direktiv.
              I mitt utskott, trafikutskottet, brukar vi tvärtom säga att man
              inte skulle ha varit så het på gröten när det gäller att följa
              en del av EU-direktiven, för det kanske inte har blivit så bra.
              Jag vet alltså inte riktigt vad Erik Ullenhag menar med de påståendena.
              Vi brukar väl vara bäst i klassen i de allra flesta frågor, när
              det gäller EU i alla fall.
            </seg>
            <seg n="a832b538">
              Man gör jämförelser här mellan Fridhemsplan och Sollentuna. Jag
              har inte hört talas om att man har flyttat några brevlådor två
              mil. Däremot har man diskuterat sex kilometer, fyra kilometer
              och två kilometer; det har jag hört talas om.
            </seg>
            <seg n="7720695b">
              Man tar sedan upp ett fall som faktiskt hör till dem som är skyddade
              i den postlagstiftning som vi har, nämligen de handikappade. Man
              får inte göra så här, och om man har gjort det så måste man se
              till att PTS får granska ärendet. Handikappade måste hur som helst
              undantas, och det vet Posten. Det finns också i postlagstiftningen
              på ett tydligt sätt.
            </seg>
            <seg n="68695738">
              Fru talman! Om man ska kritisera så måste man vara konstruktiv
              och ha tydliga riktlinjer för vilket håll man vill gå åt. I det
              här fallet och i den här debatten imponerar i varje fall inte
              oppositionen. Man skäller mest allmänt och pratar om den borgerliga
              politiken.
            </seg>
            <seg n="1d74870f">
              Fru talman! Vi har ett konstruktivt förslag från majoriteten
              i trafikutskottet. Jag tror att vi kommer att få enighet i hela
              utskottet så småningom. Jag utgår från att det kan vara det konstruktiva
              inlägget här. Låt oss slippa övertonerna, och komma vidare för
              att försöka se till att även de som bor i glesbygd också får en
              möjlighet till en rimlig service.
            </seg>
          </u>
          <note type="speaker" n="e068e4b2">
            Anf. 27 STAFFAN DANIELSSON (c):
          </note>
          <u who="staffan_danielsson_d90690" xml:id="i-d1f09263550840cf-0" n="8f45312f">
            <seg n="3d146b8d">
              Fru talman! Jag tycker att det här är en angelägen interpellationsdebatt.
              Den handlar dels om Posten, dels om landsbygdens basservice sett
              lite bredare. Det är bra, det som Börje säger här om att vi från
              trafikutskottet är tydliga i frågan. Jag hoppas också att vi kommer
              att vara det i riksdagen.
            </seg>
            <seg n="f607960b">
              Jag tänkte bredda debatten något enligt Rigmor Stenmarks anslag
              och ta upp en annan viktig basservice när vi ändå diskuterar de
              här frågorna. Jag ansluter mig till vad som har sagts om Posten.
              Det är viktigt, och det är viktigt att staten kan ta ett ansvar
              genom sina bolag och sina myndigheter.
            </seg>
            <seg n="c3f490eb">
              En annan viktig basservice på landsbygden är landsbygdshandeln
              butiken. Glesbygdsverket presenterade i förra veckan nya fakta
              för hur butikerna utvecklar sig över landet, inte minst på landsbygden
              och i glesbygden. Det är inga roliga fakta. Nedläggningen som
              man har lyckats bromsa upp i flera år accelererar nu igen. 93
              butiker försvann förra året. I skogslänen, i Norrland, tappade
              man 18 % av alla butiker.
            </seg>
            <seg n="8d05e1ec">
              Detta är också en viktig del av basservicen. Svenska folket pekar
              i undersökningar ut just livsmedelsbutiken som en mycket viktig
              servicefunktion i samhället. Ändå glesas butikerna ut.
            </seg>
            <seg n="851817de">
              Hur kan vi åtgärda detta? Det är en fråga för dem som driver
              butik och för medborgarna. Staten kan göra en del. Länsstyrelsen
              har ett ansvar i sina lokala utvecklingsprogram. Kommunerna kan
              stötta.
            </seg>
            <seg n="4f3a97d2">
              Jag är intresserad av hur vi kan lyckas få i gång bättre åtgärder
              som stöttar de butiker som människor i glesbygden vill ha. Det
              finns en viktig åtgärd som har diskuterats. Jag tror att den är
              viktig, och den har anknytning även till vad staten kan göra genom
              instruktioner och uppdrag åt Postverket. Det handlar om att de
              statliga myndigheterna och bolagen visar bättre flexibilitet och
              generositet genom butikerna på landsbygden till exempel vad gäller
              ombudsverksamhet för Systembolaget, Apoteksbolaget, trav och galopp
              och så vidare. Det hela har varit stelbent och fyrkantigt. De
              statliga bolagen har varit drivna av lönsamhetskrav, och de har
              dragit åt vad gäller möjligheterna för de mindre butikerna. Jag
              tror att det är viktigt att man i instruktionerna till bolagen
              och myndigheterna är tydlig när det gäller att man ska visa en
              generositet. Och på samma vis ska man också visa det när det gäller
              postservicen som är en mänsklig rättighet som vi ska värna.
            </seg>
            <seg n="37d97163">
              Jag hoppas att den arbetande Landsbygdsutredningen kommer med
              bra och skarpa förslag på det här området. Jag hoppas att infrastrukturministern
              och regeringen följer de här frågorna och jobbar med dem även
              innan förslagen kommer. Utöver den här viktiga postdebatten undrar
              jag hur ministern ser på utvecklingen vad gäller landsbygdsbutikerna.
            </seg>
          </u>
          <note type="speaker" n="151a6e3a">
            Anf. 28 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-10" n="fd2312ed">
            <seg n="ee625f46">
              Fru talman! Jag ska lite kort kommentera allas inlägg här. De
              skiljer sig en del åt. Rigmor Stenmark och framför allt Staffan
              Danielsson har ett lite vidare perspektiv, som verkligen handlar
              om villkoren för både privat och offentlig service. Posten och
              dess service är naturligtvis en viktig del av livspusslet både
              för enskilda personer och för företag.
            </seg>
            <seg n="727f28b3">
              Erik Ullenhag vill gärna politisera lite mer och låtsas vara
              en vän av regionalpolitik. Där har Erik Ullenhag problem. Han
              företräder ett politiskt parti som vill lägga mindre pengar på
              regionalpolitik och regionalpolitisk utveckling. Detta är regionalpolitik.
              Det är oerhört viktigt att vi via till exempel de statliga bolagen
              men också via våra statliga myndigheter och verk tar ett gemensamt
              ansvar.
            </seg>
            <seg n="120a4a3e">
              Vi är ett stort land geografiskt, och delvis är det också oerhört
              glest befolkat. Vi har en post- och kassalagstiftning som rör
              människor i områden där det bor mellan två och tre invånare per
              kvadratkilometer. Det är klart att våra villkor ser helt annorlunda
              ut än vad de gör i Holland och Belgien. Vi är i den meningen unika
              i Sverige, Finland och även Norge som har anslutit sig till de
              direktiv som gäller för postutdelning. Vi har också gemensamt
              begärt undantag för 1 100 hushåll i Sverige som inte har rätt
              till postutdelning fem dagar i veckan. Det är hushåll i skärgården
              och i fjällen. Den rättigheten har man via EG-direktiv.
            </seg>
            <seg n="0cff1651">
              Men lika lite som jag tycker att man kan jämföra livet vid Fridhemsplan
              med livet i Årböle kan man jämföra livet i Årböle med det i Luxemburg.
              Vi har helt olika förutsättningar, och det är ju det som är charmen.
              Jag är beredd att lägga än mer pengar och engagemang på att utjämna
              de här regionala olikheterna. Jag är oerhört mån om att vi har
              en skattelagstiftning och att vi har ett kommunalt utjämningssystem
              som hjälper till med det. Det är dyrt för kommuner som är glest
              befolkade och stora geografiskt att försöka ha samma service inom
              hela kommunen.
            </seg>
            <seg n="c790b3b1">
              Nu har vi ett gyllene tillfälle att titta på den utredning som
              Börje Vestlund hänvisade till, Post- och kassaserviceutredningen,
              och kritiskt granska om vi är nöjda med det regelverk som finns
              i dag och om vi tycker att det lever upp till de krav som vi ställer
              i dag.
            </seg>
            <seg n="a5159728">
              Jag tänker inte kommentera det särskilda fall som gäller postlådorna
              i Årböle, även om jag har stor respekt för den frustration som
              enskilda känner där. Nu har detta anmälts och ska prövas mot EG:s
              postdirektiv. Jag vet att EU-kommissionen just nu har begärt att
              få in lite bakgrundsmaterial från Post- och telestyrelsen. Det
              är bra att man som enskild använder denna möjlighet att verkligen
              pröva lagstiftningen och se om de rättigheter man har infriats.
            </seg>
            <seg n="ca7ffe96">
              Sedan tycker jag att det alltid är önskvärt, oavsett om det är
              ett statligt bolag eller en statlig myndighet, att de aktörer
              som finns i det offentliga Sverige, både myndigheter och bolag,
              försöker att vara konstruktiva och hjälpa till att hitta bra lösningar.
              Jag tror på det som Staffan Danielsson pekade på här på slutet
              lite kort, nämligen att vi måste bli än mer kreativa och hitta
              lite otraditionella lösningar där jag som enskild person har möjlighet
              att hitta och träffa representanter från det offentliga Sverige,
              oavsett om det är Försäkringskassan, Ams eller någon annan myndighet,
              under ett och samma tak. Vi måste organisera servicen på landsbygden
              på ett helt annat sätt än vad vi har gjort hittills.
            </seg>
            <seg n="4593c9d1">
              Sedan tror inte jag att någon lever i den tron att livet är detsamma
              om man bor i Årböle eller på Fridhemsplan. Jag tror att var och
              en inser att om man bor långt från centrum blir livet på många
              sätt svårare. Man får skjutsa barn längre, man får åka längre
              för att handla och det finns inget Seven-Eleven runt kröken. Detta
              vet man, men det betyder inte att man inte ska ha stora krav på
              både den privata och den offentliga servicen.
            </seg>
            <seg n="00fc13c4">
              Därför ser jag också med oro på den rapport som Konsumentverket
              nu kom med om att lanthandeln har minskat ytterligare på landsbygden.
              Vi har ju ett uppdrag till Konsumentverket där vi via regionalpolitiska
              anslag stöttar just otraditionell kommersiell service i glesbygd.
              Vi ska titta på de siffror och den rapport som Konsumentverket
              nu kommer med. Jag är beredd att återkomma till just den frågan.
            </seg>
            <seg n="bff35d13">
              Men när det gäller postlådorna i Årböle välkomnar jag en prövning.
              Vi har ett tillfälle att försöka utvärdera om vi är nöjda med
              den lagstiftning som finns med anledning av den utredning som
              nu är på remiss.
            </seg>
          </u>
          <note type="speaker" n="90bdd42b">
            Anf. 29 ERIK ULLENHAG (fp):
          </note>
          <u who="erik_ullenhag_f3fec1" xml:id="i-c4a44ab7be07db5c-1" n="15051a8c">
            <seg n="c6b23857">
              Fru talman! Jag blir tvungen att inleda med något väldigt märkligt.
              Det är Socialdemokraterna som regerar Sverige. Det missar man
              ganska ofta i den allmänna debatten. När ett missförhållande kommer
              upp kommer en bekymrad ansvarig minister, och i det här fallet
              med eldunderstöd av en riksdagsledamot som Börje Vestlund, och
              säger att det är bekymmersamt och att man ska titta på det. Sedan
              kopplar man på autopiloten och skäller på oppositionen. Det är
              regeringen som regerar landet. Det är regeringen som har styrt
              landet de senaste elva åren. Det är regeringen som ytterst bär
              ansvaret för de riktlinjer som gör att människor inte längre har
              posten kommande till sig. Det handlar inte bara om Årböle, precis
              som Mikael Oscarsson säger. Det handlar om rätt många ställen.
            </seg>
            <seg n="441eef70">
              Jag lyssnade väldigt noggrant när Börje Vestlund gick upp, för
              det är alltid spännande när en partikamrat till en minister går
              upp. Normalt sett brukar det bli eldunderstöd till ministern.
              Det började spännande. Börje Vestlund och trafikutskottet har
              uppmärksammat samma problem som vi som i dag interpellerar och
              deltar i debatten, det vill säga att antalet brevlådor som man
              flyttar bort ifrån där en människa bor ökar. Det vill trafikutskottet
              göra något åt. Det vill vi också. Det är jättebra att ni i trafikutskottet
              vill det, men problemet är att vi just nu inte har makten, utan
              det är Ulrica Messing som har makten. Det är faktiskt så verkligheten
              ser ut i Sverige.
            </seg>
            <seg n="162deb68">
              Sedan säger Börje Vestlund att det är övertoner i debatten och
              att han inte har hört talas om en enda person som behöver åka
              2 mil för att hämta posten. Tyvärr blir jag tvungen att ta det
              konkreta exemplet igen. Åk till Holmnäs eller Årböle! Det som
              hände var att man skulle flytta postlådorna 1,7 eller 3 kilometer
              bort. Man träffade företrädare för posten och upplevde dem som
              mycket arroganta. Då sade företrädarna för posten: Gå med på detta
              eller så flyttar vi postutdelningen 2 mil bort, 20 kilometer bort,
              till Skärplinge. Det är verkligheten just nu.
            </seg>
            <seg n="dd7109aa">
              Sedan kan verkligheten se ut på ett annat sätt i trafikutskottets
              sammanträdesrum, men verkligheten för de här två familjerna som
              lever i Årböle är att posten nu samlas upp i Skärplinge. Jag vet
              inte var övertonerna ligger, Börje Vestlund.
            </seg>
            <seg n="40405c9c">
              Sedan kan man ju göra det enkelt för sig, som Ulrica Messing
              gör, och säga att Folkpartiet vill ha mindre pengar till regionalpolitiken.
              Ja, men det beror också på vilken typ av regionalpolitik man vill
              ha. Vi tror att det finns massor med människor runtom i Sverige
              som kan hjälpa till att lyfta detta land om vi får rimliga regler
              för företagande, rimlig beskattning för företagande och om vi
              lyfter loss människors skaparkraft. Det samhället ska hjälpa till
              med är att ge den grundläggande infrastrukturen och till exempel
              inte försvåra situationen för två företagare i Årböle i ett läge
              där man faktiskt har fått ett antal nya arbetstillfällen efter
              ett EU-projekt just i Årböle och satsat på turism. Då ska man
              inte sända signalen: Vi gör det lite svårare för er som försöker
              att lyfta den här bygden.
            </seg>
            <seg n="d7804737">
              Det är detta som den regering som just nu sitter vid makten gör.
              Där finns det en grundläggande skillnad i syn när det gäller om
              man tror att man kan skapa de villkoren eller inte.
            </seg>
            <seg n="aada3dfa">
              Fru talman! Jag inser att Ulrica Messing höll sig borta från
              Upsala Nya Tidning en vecka och vägrade svara på frågan om vad
              hon tyckte om postlådorna i Årböle. I dag är hon här, men hon
              tänker i alla fall inte svara på vad hon tycker om det. Men låt
              mig uttrycka det så här: Ministern anser att det är ett problem
              om man får postlådorna en bit hemifrån. Kan ministern konkretister
              vad som är en bit hemifrån? Är det 1,7 kilometer, 3 kilometer,
              ½ mil eller 1 mil? Kan ministern på något sätt precisera vad uttrycket
              en bit hemifrån betyder i ministerns vokabulär?
            </seg>
          </u>
          <note type="speaker" n="d80aa700">
            Anf. 30 RIGMOR STENMARK (c):
          </note>
          <u who="rigmor_stenmark_994aac" xml:id="i-325c58e3bf64023f-1" n="5aed7eef">
            <seg n="43e1ab14">
              Fru talman! Jag vet inte hur det ser ut i Bryssel eller någonstans
              nere i Europa, men jag har en hälsning till Ulrica Messing, och
              jag tror att Börje Vestlund också kan ta del av den: Välkommen
              att traska 3 kilometer tur och retur i det snöslask som råder
              i dag! Jag vill också ställa en fråga om varför man drar ned på
              postservicen i glesbygd.
            </seg>
            <seg n="8e71079f">
              Detta är några av de rader som kom från Årböle i dag.
            </seg>
            <seg n="a4e81c54">
              Jag måste säga att jag reagerar när man pratar om övertoner,
              Börje Vestlund. Det är just övertoner som kanske hade behövts
              ännu mera. Vi borde ha trumpetat ut det, skrikit och vrålat när
              det gäller rättigheterna på landsbygden.
            </seg>
            <seg n="d4e5a857">
              Jag tycker att Ulrica Messing ändå antydde att hon förstår att
              det här handlar om regionalpolitik det handlar om mycket mera.
            </seg>
            <seg n="8bb3ece1">
              Det är faktiskt så, Börje Vestlund, att jag har varit lanthandlarunge
              i den kommun som det här handlar om. Jag har också varit kommunalråd
              i den här bygden. Jag vet vad det handlar om.
            </seg>
            <seg n="8463659f">
              Det är lite intressant att titta på den artikel från Upsala Nya
              Tidning som jag visar här. Det är inte så väldigt lätt att få
              stora rubriker om landsbygdsfrågor, inte ens i Upsala Nya Tidning.
              Det handlar om att man bor i en region som man alltid får höra
              är en tillväxtregion, UppsalaHelsingforssregionen. Det ser inte
              likadant ut överallt ens i vår region, utan det är skillnad mellan
              att bo i Uppsala och att bo i Hållnäs eller någon annanstans.
            </seg>
            <seg n="9588df3e">
              Jag tycker att det är farligt om vi börjar ställa landsbygden
              mot staden. Det går inte. De här två storheterna måste leva sitt
              liv tillsammans. Jag har också under de här veckorna fått telefonsamtal
              från och kontakter med människor från storstaden, till exempel
              från Göteborg. Då har det handlat om kassaservicen. Det ringde
              en äldre man som bad att få hälsa från två ännu äldre, som var
              88 och 110 år. De sade: Förstår ni inte att vi inte kan gå ut?
              Vi klarar inte av det, när det bara finns tre ställen i hela Göteborg
              där det finns kassaservice? Vi har inte möjlighet till någon snabb
              uppkoppling, för vi förstår inte och hänger inte med när det gäller
              Internet och hela den biten.
            </seg>
            <seg n="470f5be0">
              Det är alltså ganska viktigt att vi pratar om att försöka föra
              ihop detta. Det är olika vinklar, men problemen är desamma. Det
              handlar om basservice för alla människor.
            </seg>
            <seg n="520faadd">
              Börje Vestlund gick upp i den här debatten från Socialdemokraterna.
              Jag tycker att det är lite intressant att se vad ett socialdemokratiskt
              kommunalråd i Tierps kommun som har att göra med det här säger.
              Han har också varit ganska tyst om frågan. Han säger: Vi har väldigt
              svårt att rå på de riktlinjer som riksdag och regering fastställer
              för postservicen. Vi har som kommun inte de verktygen. Då får
              man agera genom partierna.
            </seg>
            <seg n="d5e232c5">
              Då var det faktiskt så, Börje Vestlund, att de partier som reagerade
              i Uppsala län var Centerpartiet, Folkpartiet och Kristdemokraterna.
              De andra har än så länge lyst med sin frånvaro. Jag har inte sett
              några socialdemokrater från vårt län som har agerat. Jag hoppas
              de har gjort det på annat sätt.
            </seg>
            <seg n="fe9251ed">
              Jag tycker också att det är bra att man kommer att vara överens,
              och det är ju nästan så att man får rita kors i taket om man nu,
              till de motioner som har skrivits till trafikutskottet med anledning
              av posten och att det ska bli bättre postgång och bättre basservice
              för landsbygden, samstämmigt kommer att säga: Hurra! och bifalla.
              Oj, vad jag hade önskat att få mera bifall till våra motioner!
              Vi har en rad olika förslag från oppositionspartierna, men Socialdemokraterna
              har alltid bara avvisat dem. Man har absolut inte yrkat bifall
              till de motionerna. Tänk om man hade gjort det under de tolv år
              som jag har varit i riksdagen! Då skulle landsbygden ha sett annorlunda
              ut, Börje Vestlund och Ulrica Messing. Var lite ödmjuka i tongångarna
              när det pratas om övertoner, för vi kommer att höja tonen än värre
              om vi inte får se resultat!
            </seg>
          </u>
          <note type="speaker" n="21ead58d">
            Anf. 31 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-0bfa1470c3fb7051-1" n="844585f1">
            <seg n="8b1bf3e7">
              Fru talman! Posten hänvisar till Post- och telestyrelsens, PTS,
              gällande villkor. PTS menar i sin tur att regeringen accepterar
              dessa. Det jag är mest förvånad över är just varför regeringen
              tillåter PTS att ha så olika riktlinjer för medborgare i glesbygd
              kontra tätort. Skulle vi låta elnätsbolagen och Telia ha samma
              orättvisa riktlinjer att stödja sig emot så skulle många medborgare
              snart sakna både el och fast telefoni.
            </seg>
            <seg n="383a2dbc">
              Posten, ja. Under de första tre kvartalen 2005 gjorde Posten
              en vinst på 939 miljoner kronor. Samtidigt finner Sveriges regering
              det rimligt att Postens kunder får färdas, i Årböles fall antingen
              3 kilometer eller 20 kilometer för att hämta sin post, eller också
              fick de ett erbjudande om att betala 20 000 kr om året för att
              behålla sin service. Andra som jag läste om här får färdas 2 ½
              kilometer, 5 kilometer eller 7 kilometer.
            </seg>
            <seg n="f17792ea">
              Jag menar att regeringen har ett stort ansvar för den försämrade
              postservicen på svensk landsbygd. Det är de här riktlinjerna som
              PTS har, som säger att det måste vara två åretruntboende per kilometer,
              som Posten använder som jag höll på att säga alibi främsta argument
              runtom i landet. Det här görs inte rakt av. Det är inte så att
              man förkunnar från Posten att de här riktlinjerna nu ska vara
              de som gäller och att så kommer att ske runtom i landet, utan
              man gör det steg för steg. Man gör det i ett samhälle och en by
              i taget, och på det viset tycks man tro att man ska gå förbi en
              opinion. Jag tror att det är väldigt uträknat.
            </seg>
            <seg n="45438a71">
              De här riktlinjerna har inte förankrats i den här kammaren. Jag
              tycker att det vore hög tid att så skedde. Jag utmanar ministern
              att föra upp det här så att de kan förankras i Sveriges riksdag.
              Är det lämpligt med de här avstånden, till exempel 20 kilometer,
              som när årböleborna får åka till Skärplinge? Det finns ett annat
              ställe, längre norrut i Sverige, där man bara får post under den
              tiden då skolskjutsarna går. Annan tid får man åka lång väg.
            </seg>
            <seg n="b11895e0">
              Det här är alltså inte bara ett enskilt problem. Det här är en
              fråga som gäller mycket mer. Vi har en regering som ofta kommer
              tillbaka till uttrycket Hela Sverige ska leva, lite salvelsefullt
              så där, men när det verkligen gäller så är det frågan om regeringen
              har någonting att säga.
            </seg>
          </u>
          <note type="speaker" n="3722fe26">
            Anf. 32 BÖRJE VESTLUND (s):
          </note>
          <u who="borje_vestlund_fc77bc" xml:id="i-9953db5b55980280-1" n="d3a0f4af">
            <seg n="965449a1">
              Fru talman! Rigmor Stenmark har vid något tillfälle sagt under
              sitt anförande att det här har blivit sämre med åren. En av mina
              kompisar som sitter i PTS styrelse ställde frågor om just flyttning
              av postlådor i glesbygd, och då svarade PTS bland annat följande:
              Dessa riktlinjer har gällt sedan 1960-talet och får anses utgöra
              den av statsmakten accepterade miniminivån för den service som
              ska tillhandahållas.
            </seg>
            <seg n="50d448b6">
              Det här kan alltså inte vara några nya regler, utan det har väl
              varit så att det har fungerat på det här sättet på flera håll.
              Det gör inte saken mer acceptabel, det vill jag inte på något
              sätt säga, men jag vill säga att påståendet att det helt plötsligt
              skulle ha blivit mycket sämre är någonting som kanske inte stämmer.
              Det kanske är så att diskussionen har uteblivit på de andra platserna.
            </seg>
            <seg n="945a3a32">
              Jag vill ta upp några andra kommentarer från den här debatten
              också. Folkpartiet säger ofta: Ni har suttit i regeringen i tio
              år, och ändå kan ni vara kritiska. Ja, det kan väl kanske ha att
              göra med en viktig sak: Samhället utvecklas och förändras, egentligen
              oaktat vem som sitter i regeringen. Ibland går det åt rätt håll
              i de allra flesta fall; vi är väldigt stolta över det vi har genomfört
              men en del saker går inte alltid som man har tänkt sig, och det
              måste man också vara ärlig och säga. Men i det här fallet är det
              så att vi socialdemokrater alltid kommer att vara kritiska mot
              orättvisor.
            </seg>
            <seg n="9b759dea">
              Min sista kommentar gäller att sätta landsbygden mot staden.
              Det är en väldigt viktig kommentar, för jag är medveten om, också
              som storstadspolitiker, att det väldigt ofta är så att vi som
              finns i storstädernas ytterdelar har exakt samma problem som glesbygden.
              Där kan vi gå hand i hand. Storstaden och glesbygden behöver väldigt
              ofta gå hand i hand för att faktiskt enas omkring våra krav.
            </seg>
          </u>
          <note type="speaker" n="698e73b6">
            Anf. 33 STAFFAN DANIELSSON (c):
          </note>
          <u who="staffan_danielsson_d90690" xml:id="i-d1f09263550840cf-1" n="8f45312f">
            <seg n="0a4463fa">
              Fru talman! Börje Vestlund hade en bra avslutning, tycker jag,
              med stad och land hand i hand! Det inlägget landade bra, tycker
              jag!
            </seg>
            <seg n="a638d543">
              Vad gäller postservicen hoppas jag att den här debatten har fört
              frågan framåt och att det ska vara om det nu inte är det, vilket
              jag inte är expert på bra instruktioner och direktiv till Posten
              från oss i stat och regering om att detta ska skötas på det sätt
              som har varit och att man har rätt till sin postservice. Sedan
              finns det alltid gränsfall, som ministern har sagt.
            </seg>
            <seg n="cef21c06">
              Vad gäller landsbygdens basservice är det viktigaste för Sverige
              och även för landsbygden att vi får fart på Sverige. Vi har ett
              allvarligt läge med hög arbetslöshet, ohälsa och så vidare. Att
              få fart på Sverige tror jag är det viktigaste för att även få
              en bra basservice på landsbygden. Då måste vi ha lägre skatter,
              fler incitament för att jobba, bättre miljö för företagen med
              mera. Den debatten ska vi dock inte ta nu.
            </seg>
            <seg n="43492b2d">
              Det gäller att, inom ramen för de olika alternativen för att
              få fart på Sverige, tillsammans hitta riktade insatser för att
              få en bra basservice. Jag är överens med statsrådet om att infrastrukturen,
              basservicen, är sådant som vi kan göra någonting åt från statens
              sida. Länsstyrelserna, kommunerna och andra kan göra det. Där
              uppskattade jag tonen i statsrådet Messings inlägg.
            </seg>
            <seg n="660d7aa8">
              Regional utveckling är viktigt. Regionalpolitik är viktigt. Det
              behövs pengar för detta. Vi i Centern jobbar mycket för det, och
              jag gläder mig åt att vi är överens om att det gäller att hitta
              bättre sätt att trygga basservicen till exempel i fråga om butiker
              genom samarbete mellan statliga och lokala insatser och med de
              statliga bolagen.
            </seg>
            <seg n="38079d65">
              Det är bra att statsrådet följer utvecklingen vad gäller livsmedelshandeln.
              Jag ser med oro på den utvecklingen och hoppas att vi får möjlighet
              att här diskutera skarpa förslag kanske med anledning av Landsbygdsutredningen,
              kanske med anledning av propositioner, givetvis med anledning
              av våra motioner.
            </seg>
          </u>
          <note type="speaker" n="d86f1c7b">
            Anf. 34 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-11" n="fd2312ed">
            <seg n="821bc29e">
              Fru talman! Erik Ullenhag tar till det klassiska knepet att höja
              rösten för att låta lite mer offensiv. Men det låter fortfarande
              lika ihåligt eftersom Erik Ullenhag inte är beredd att betala
              för den ökade samhällsservice som han hävdar är så viktig.
            </seg>
            <seg n="22d8a2c1">
              Jag tycker också att den är viktig, men jag är inte naiv utan
              inser att allt måste betalas. Erik Ullenhag säger att samhällsservicen
              måste bli bättre. Då handlar det oftast om att det är med skattepengar
              vi gemensamt ansvarar för och genomför den samhällsservice som,
              med all rätt, både enskilda personer och företagare ställer stora
              krav på.
            </seg>
            <seg n="0ef33807">
              Sedan ger Erik Ullenhag en bild av att det vore önskvärt att
              riksdagen fattade beslut om var varje postlåda ska placeras. Det
              har riksdagen en gång sagt att den inte vill göra, och jag tycker
              att det var ett klokt ställningstagande. Det skulle vara omöjligt
              för vilket utskott som helst att gå igenom Sverige från norr till
              söder och göra den typen av avvägningar.
            </seg>
            <seg n="f0999b0c">
              Nu har vi en lagstiftning, och vi har en policy som gäller sedan
              tidigt 60-tal, vilket också Börje Vestlund hänvisade till. Det
              innebär att vi har en myndighet som prövar om de beslut som den
              tidigare myndigheten, nu bolaget, Posten fattar är rimliga i förhållande
              till den lagstiftning som gäller. Jag tycker att det är en bra
              ordning att inte enskilda personer i vare sig regeringen eller
              riksdagen gör avvägningen om samhällsservicen är rimlig eller
              inte. Nu har Erik Ullenhag ett gyllene tillfälle att bestämma
              sig för att antingen vara beredd att betala lite mer till den
              gemensamma samhällsservicen eller ha konstruktiva synpunkter på
              den lagstiftning som är ute på remiss.
            </seg>
            <seg n="c00c6f33">
              Frågan är om det nu finns skäl för oss att omarbeta den servicen.
              Den princip som gällt redan innan Erik Ullenhag eller jag föddes
              var kanske lättare att tillämpa tidigare än nu. Jag befarar nämligen
              att den statistik som SCB levererar vid årsskiftet kommer att
              visa att den positiva befolkningsutveckling som vi hade under
              år 2004 har vänt. Under 2004 hade över 200 av våra 289 kommuner
              ett inflyttningsnetto. Jag tror inte att bilden är lika ljus i
              dag. PTS gör i dag bedömningen, precis som Mikael Oscarsson nämnde,
              att två permanenta hushåll per kilometer ger utdelning vid postlåda
              vid sidoväg. Är det fråga om färre hushåll blir det lådsamlingar.
            </seg>
            <seg n="a2420d40">
              Om befolkningsutvecklingen fortsätter att peka på att fler och
              fler flyttar till de större städerna blir det också fler och fler
              platser med färre invånare än två på dessa kilometer. Därför är
              detta allt oftare en viktig fråga för oss att ta ställning till.
              Det tycker jag att vi ska fundera på ordentligt när vi nu remitterar
              Post- och kassaserviceutredningen, för det är, precis som Rigmor
              Stenmark och Staffan Danielsson sade, en oerhört viktig regionalpolitisk
              fråga. Därmed har jag svarat Erik Ullenhag på var vi drar gränsen
              och vad vi tycker är rimligt.
            </seg>
            <seg n="3bdcc05f">
              Det här är en praxis som utarbetats sedan lång tid tillbaka.
              Med tanke på hur befolkningsutvecklingen ser ut har fler och fler
              naturligtvis möjlighet att ifrågasätta den praxisen. Vi kommer
              att noga titta på de siffror som SCB redovisar vid årsskiftet.
              Och de kommer nog också, här vänder jag mig till Staffan Danielsson,
              att utgöra ett bra underlag för den Landsbygdsutredning som arbetar.
            </seg>
            <seg n="3c8ba8bc">
              Det finns alla skäl för oss att verkligen ställa oss frågan:
              Hur långt räcker det egna ansvaret när man väljer att bo på en
              viss plats, och vad är vi gemensamt beredda att betala för? Jag
              menar jag har sagt det tidigare att vi ska ta ett stort gemensamt
              ansvar för att livet inte ska vara alltför olika mellan stad och
              land, och då spelar både den kommersiella och den privata servicen
              en stor roll.
            </seg>
            <seg n="8545d53c">
              Jag välkomnar att Mikael Oscarsson i debatten nu nästan låter
              som om han trodde på det när han säger att hela Sverige ska leva.
              Jag skulle uppskatta om Kristdemokraterna var beredda att vara
              med och konstruktivt betala för den servicen. Det är lätt att
              ta ställning för enskilda personer. Som statsråd får jag inte
              göra det. Däremot är det mycket svårare att vara med och betala
              så att de enskilda personerna också får den samhälleliga service
              som jag tycker att de har rätt att kräva.
            </seg>
          </u>
          <note type="speaker" n="c30ffbb9">
            Anf. 35 ERIK ULLENHAG (fp):
          </note>
          <u who="erik_ullenhag_f3fec1" xml:id="i-c4a44ab7be07db5c-2" n="15051a8c">
            <seg n="856ae517">
              Fru talman! Ulrica Messing anklagar mig för att höja rösten.
              Jag kan säga samma sak i ett lägre tonläge: Socialdemokraterna
              har regerat Sverige de senaste elva åren. Om det inte blir nyval
              före nästa höst blir det tolv år.
            </seg>
            <seg n="e9810f17">
              Det kan vara en effektiv valtaktik att ständigt diskutera vad
              oppositionen gör och inte gör, men verkligheten bär ni ansvaret
              för. Då kan man säga som Börje Vestlund att det inte alltid blir
              som man tänkt sig med viss rätt. Vi kan inte styra oljepriset
              i Sverige. Vi kan inte styra den internationella konjunkturen.
              Vi kan inte styra en krigssituation i Irak.
            </seg>
            <seg n="4d8c3c2d">
              Men Posten kan vi styra. Posten lyder under Ulrica Messing. De
              riktlinjer som tagits fram lyder indirekt under regeringen. Det
              är ingen annan än regeringen som bär ansvaret för att människorna
              i Årböle, som vi nu talar om, i morse skulle ha fått gå tre kilometer
              för att hämta sin post ifall de hade valt det. Det var det erbjudande
              de fick. I stället har de 20 kilometer till Skärplinge, för det
              är dit posten nu levereras. Det, Börje Vestlund, är inte verklighetens
              slump. Det är hur politiken fungerar. Ni hade kunnat fatta andra
              beslut, men ni har valt att inte göra det.
            </seg>
            <seg n="6ba57ea1">
              Det som gör mig mest bekymrad i det här fallet är hur den enskilde
              ska göra sin röst hörd. Vi har ett folkligt engagemang i Årböle,
              vilket är jättepositivt. Alla vi politiker säger att människorna
              borde engagera sig mer politiskt, men vad får det här gänget,
              som lägger ned massor av tid, för svar?
            </seg>
            <seg n="7e910337">
              Deras lokala kommunalråd, den starke mannen i kommunen, säger
              att han inte kan göra något åt det, men han ska ta upp frågan
              i partiet. Ingen vet hur han tagit upp den. Av Posten får de ett
              arrogant bemötande. De säger att det är regeringens riktlinjer
              från 60-talet som de börjat tillämpa på ett nytt sätt. Det är
              det som egentligen har hänt, precis som Börje Vestlund sade.
            </seg>
            <seg n="c9bac4f2">
              Den ansvarige ministern säger att hon inte får lägga sig i ett
              enskilt ärende. Jag ber om ursäkt, fru talman, men jag tror inte
              att årböleborna blir lugnade av det svaret. De förstår inte ifall
              statsrådet tycker att det är rimligt eller inte att de nu får
              posten till Skärplinge.
            </seg>
          </u>
          <note type="speaker" n="482a033b">
            Anf. 36 RIGMOR STENMARK (c):
          </note>
          <u who="rigmor_stenmark_994aac" xml:id="i-325c58e3bf64023f-2" n="5aed7eef">
            <seg n="f04fc6a2">
              Fru talman! Medan jag kommer ihåg det vill jag tacka ministern
              för debatten i dag eftersom det här är mitt sista inlägg.
            </seg>
            <seg n="7a329275">
              Postens vinst är nära 1 miljard. Jag läste att Posten redovisar
              en vinst efter finansnetto på 961 miljoner kronor för årets nio
              första månader. Vinsten ökade med drygt 200 miljoner jämfört med
              samma period 2004. Det beror främst på att de minskat sin personal.
            </seg>
            <seg n="784b6426">
              Samtidigt säger Posten att de har mycket stora investeringsbehov
              för att kunna möta framtiden. Då blir min fråga naturligtvis:
              Vad är det de ska investera i? Vad är de till för egentligen?
              Är det inte så att de ska använda sina pengar till att serva människorna?
              I så fall kan de ju inte minska personalen, och antalet lantbrevbärare,
              så drastiskt att människorna inte får sin post enligt de direktiv
              och riktlinjer som finns.
            </seg>
            <seg n="c3a49885">
              Posten säger på sin hemsida att Postens vision är att vara ett
              effektivt och efterfrågat nav i det hjul som håller Sverige rullande
              och det logistiska nät som binder samman Norden. Det finns så
              oerhört många vackra ord, och därför vill jag sluta med att säga
              att vi från Centerpartiet också skrivit många vackra ord i vår
              landsbygdsmotion Landsbygd för tillväxt . Eftersom Börje Vestlund
              tyckte att vi skulle vara lite kreativa och komma med lite egna
              förslag också, vilket jag respekterar, vill jag ta upp bara fyra
              av de 21 punkter som vi har föreslagit och som man kan läsa mer
              om. Jag har inte tid att göra det, men jag kan säga de fyra punkterna.
            </seg>
            <seg n="4dcc049b">
              Det var några av våra krav. Jag tror att vi kommer att få blåsa
              och kanske ta till övertoner fler gånger, för vi kommer noga att
              följa om man kommer att yrka bifall till våra förslag eller inte.
            </seg>
          </u>
          <note type="speaker" n="b516a502">
            Anf. 37 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-0bfa1470c3fb7051-2" n="844585f1">
            <seg n="0c1f9826">
              Fru talman! Vi har i den här debatten talat om Posten, om den
              basservice som många av oss tror att just lantbrevbärarna är och
              vilken stor betydelse den har. Vi började i Årböle, som haft brevutbärning
              sedan andra världskriget. Nu får man ett avstånd på mellan två
              och tre kilometer, och när man inte tar det får man åka till Skärplinge
              som ligger 20 kilometer därifrån.
            </seg>
            <seg n="29b984a5">
              Jag har med mig en karta över norra Uppsala län med ett antal
              orter. Jag ska lämna den till statsrådet efter debatten så att
              hon själv kan se de orter, byar och hushåll som nu drabbas några
              exempel; det finns många fler. Jag ska också lämna över artikeln
              från Enköpings-Posten om en handikappad som drabbats av brevlådeflytt.
              Det här är verkligheten runtom i Sverige i dag.
            </seg>
            <seg n="90e5e948">
              Det jag kommer tillbaka till flera gånger i denna debatt är de
              riktlinjer som PTS nu har och som Posten använder som största
              argument och lutar sig emot när man gör dessa försämringar runtom
              i Sverige. Jag tycker att det vore rimligt om de riktlinjerna
              fick föras fram i den här kammaren. Var står statsrådet i den
              frågan?
            </seg>
            <seg n="f2c26102">
              Som jag påpekade förut är PTS ett ämbetsverk som lyder under
              statsrådet, och detsamma gäller Posten. Detta är alltså frågor
              som ligger under statsrådets ansvar, och jag hoppas att jag kan
              få ett klarläggande svar på dem. Det har ju slagits fast i ert
              valprogram att alla ska med; så enkelt är det. Frågan är dock
              om det gäller dem på landsbygden.
            </seg>
          </u>
          <note type="speaker" n="561e9fd3">
            Anf. 38 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-12" n="fd2312ed">
            <seg n="541d15c7">
              Fru talman! Jag vill börja med Mikael Oscarsson. Jag är inte
              säker på att jag förstod frågan, för om jag förstod den har jag
              svarat på den i mina två tidigare inlägg. Jag har tolkat Mikael
              Oscarsson så att han frågade hur jag ser på lagstiftningen och
              om PTS lever upp till den lagstiftning som gäller. Där är regeringens
              bedömning, i de prövningar som hittills har gjorts, att PTS har
              levt upp till lagstiftningen som prövande myndighet jämfört med
              vad som gäller.
            </seg>
            <seg n="ded42c85">
              Jag har dock också varit oerhört tydlig och sagt att det nu finns
              ett gyllene tillfälle för var och en av oss att verkligen kritiskt
              granska om vi tycker att lagstiftningen är rättvis, inte minst
              utifrån det jag pekade på allra senast i mitt förra inlägg: Med
              den befolkningsutveckling och den flyttning vi i dag ser, mellan
              orter och inom orter, tror jag att den tolkning som Posten och
              PTS har gjort ända sedan 60-talet kommer att bli svårare och svårare
              att göra. Det är nämligen fler och fler som faller utanför det
              mått som Posten och PTS har använt sedan 60-talet därför att det
              blir färre och färre som bor på dessa kilometer. Därför blir de
              här frågorna alltmer aktuella.
            </seg>
            <seg n="53add797">
              Min ingång i detta är att det kan finnas skäl att skärpa lagstiftningen.
              Där vill jag uppmana alla politiska partier att verkligen kritiskt
              granska denna utifrån de erfarenheter ni själva har i möte mellan
              medborgare. Nu är också det tillfället eftersom utredningen är
              på remiss.
            </seg>
            <seg n="d2022fd4">
              Så tolkade jag Mikael Oscarssons fråga.
            </seg>
            <seg n="9fdc1d71">
              Sedan vill jag bara fånga upp det som Rigmor Stenmark pekade
              på i ett av sina tidigare inlägg. Om Posten har idéer om hur man
              kan organisera denna service på ett bättre sätt än vad som nu
              blivit fallet utgår jag ifrån att man tar kontakt med dem som
              är berörda och berättar om det, och inte bara gör det efter det
              att mötet har ägt rum. Jag utgår ifrån att man känner ansvaret
              att föra diskussionen och konversationen vidare.
            </seg>
            <seg n="bfa76f15">
              Sedan tycker jag, Erik Ullenhag, att de enskilda har gjort helt
              rätt, och jag hoppas att det framgår av mina tidigare inlägg här.
              Jag tycker alltid att enskilda medborgare ska göra vad de kan
              för att påverka sina folkvalda ombud lokalt, regionalt och nationellt.
              Jag tycker också att man ska göra vad man kan för att få sin sak
              prövad, och det har de enskilda gjort. De kommer att pröva den
              här frågan, och de kommer att pröva den ända upp i EG-domstolen.
              Vi kommer att följa den prövningen med stort intresse, inte minst
              i ljuset av att vi nu ska se över lagstiftningen igen.
            </seg>
            <seg n="0bc06815">
              Vad ska vi alltså säga till de enskilda? Kräv din rätt, naturligtvis,
              och pröva den lagstiftning som gäller!
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="33abb332">
            7 § Svar på interpellation 2005/06:75 om utvecklingsmöjligheter
            i glesbygd
          </note>
          <note type="speaker" n="a91f848c">
            Anf. 39 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-13" n="fd2312ed">
            <seg n="98c37b09">
              Fru talman! Erling Wälivaara har frågat mig vilka åtgärder jag
              tänker vidta för att även ge glesbygden reella inte bara teoretiska
              möjligheter att växa och utvecklas på lika villkor som tätorterna.
            </seg>
            <seg n="cb22ea9b">
              I sin interpellation tar Erling Wälivaara upp frågor som inte
              bara berör den utpräglade glesbygden utan som är aktuella i alla
              delar av skogslänen.
            </seg>
            <seg n="b3cb4c04">
              Jag kan hålla med Erling Wälivaara om att den ojämna regionala
              utvecklingen i Sverige, liksom i många andra länder, skapar problem
              problem såväl i tillväxtregioner som i skogslänen, om än av helt
              olika karaktär.
            </seg>
            <seg n="beae1027">
              Jag kan däremot inte hålla med Erling Wälivaara om att regeringen
              glömmer bort de medborgare som bor i glesbygden eller att tätorternas
              villkor styr landet. Regeringen för tvärtom sammantaget en mycket
              kraftfull politik som stöder skogslänens utveckling.
            </seg>
            <seg n="7e3fe5fb">
              Som exempel på denna politik, och som svar på Erling Wälivaaras
              frågor, vill jag nämna de stora infrastrukturinvesteringar som
              riksdagen beslutat om på senare år i dessa områden. Förutom investeringar
              i nya vägar och järnvägar avser de i stor utsträckning också ny
              informationsteknik, till exempel det statliga stödet till bredbandsutbyggnad,
              som är särskilt riktat till gles- och landsbygd, och den fortsatta
              utbyggnaden av 3 G-nätet.
            </seg>
            <seg n="a2d97fe7">
              Beträffande utbyggnaden av 3 G har Post- och telestyrelsen nyligen
              fattat ett avgörande beslut om den fortsatta utbyggnaden. Det
              innebär att de ursprungliga utbyggnadskraven kvarstår. Detta ligger
              väl i linje med regeringens intentioner om ett hållbart informationssamhälle
              för alla.
            </seg>
            <seg n="120a5236">
              Det görs för närvarande också historiskt sett mycket stora insatser
              för att underhålla och säkerställa vägnätet i landet. De omfattar
              bland annat särskilda åtgärder för tjälsäkring, bärighet och rekonstruktion
              av vägarna, vilket är av särskilt stor betydelse för glesbygden
              och skogslänen.
            </seg>
            <seg n="812d73f7">
              Inom den regionala utvecklingspolitiken har regeringen härutöver
              medverkat till att stora ekonomiska resurser tillförs skogslänen.
              Inom ramen för EG:s strukturfondsprogram kommer till exempel under
              den innevarande sjuårsperioden inte mindre än ca 20 miljarder
              kronor att kunna användas i målområdena Norra Norrland och Södra
              skogslänsregionen. Det är strukturfondsmedel och andra offentliga
              och privata resurser som ska stimulera tillväxten i dessa områden.
            </seg>
            <seg n="5e687f82">
              Som en viktig del av dessa resurser tillför regeringen under
              samma tidsperiod de sju skogslänen närmare 5 miljarder kronor
              för allmänna regionalpolitiska åtgärder. Detta anslag vill Kristdemokraterna
              minska nästa budgetår, och det skulle inte gynna medborgarna i
              dessa glesbygdslän.
            </seg>
            <seg n="27f8ee73">
              Det är viktigt att inse att olika områden, alltifrån storstäder
              till utpräglade glesbygder, är beroende av varandra för att alla
              ska få en så god utveckling som möjligt. Villkoren kan av naturliga
              skäl aldrig bli desamma i dessa olika områden. Det är inte heller
              något vi önskar. Alla områden har sina fördelar och sina nackdelar.
              Däremot måste olika regioner ges effektiva möjligheter att utvecklas
              så väl som möjligt utifrån sina olika förutsättningar.
            </seg>
            <seg n="14115f9a">
              Inte ens den mest kraftfulla regionala utvecklingspolitik kan
              helt uppväga de starka ekonomiska krafter som omstöper våra samhällen,
              på gott och på ont. Det finns dock många anledningar att även
              fortsättningsvis agera för att alla delar av Sverige ska ha goda
              möjligheter att utvecklas. Det är inte minst viktigt för att möjliggöra
              för fler män och kvinnor i skogslänen att få arbete.
            </seg>
          </u>
          <note type="speaker" n="f51de395">
            Anf. 40 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-dbe0fb49664e9977-0" n="eb3e5d45">
            <seg n="4aa9a023">
              Fru talman! Jag tackar statsrådet för svaret även om jag inte
              kan säga att jag är helt nöjd med det.
            </seg>
            <seg n="1b1fa9c4">
              Jag kan bara konstatera att under alla år vid makten har Socialdemokraterna
              inte lyckats åstadkomma regional utjämning och utveckling i Sverige.
              Riksrevisionen har i en rapport som kom i mars i år pekat på stora
              brister som finns i regeringens hantering av regionalfrågorna.
              Rapporten pekar på att den regionala utvecklingspolitiken är oklar
              och att det finns behov av en ökad tydlighet. För mig känns det
              på något sätt som att regeringen ger glesbygden någon slags palliativ
              vård.
            </seg>
            <seg n="f739d16c">
              Nästan 25 % av Sveriges befolkning bor i områden med hög arbetslöshet,
              tomma bostadsområden och minskade intäkter som skapar obalans,
              försämrar livskvaliteten och ökar utflyttningen. De senaste tio
              åren har befolkningen i glesbygden minskat med 10 %.
            </seg>
            <seg n="f2fe5528">
              Ett av målen för den regionala utvecklingspolitiken är en god
              service i alla delar av landet. Politiken ska bidra till att människor
              och företag har tillgång till kommersiell och offentlig service
              i tillräcklig omfattning. Att den servicen finns är en av förutsättningarna
              för att bygderna ska kunna utvecklas.
            </seg>
            <seg n="a5a7e6e1">
              Trots detta har till exempel antalet dagligvarubutiker minskat
              stadigt de senaste åren. Mellan 2003 och 2004 miste 93 orter i
              glesbygden sin sista butik. De flesta av dessa låg just i skogslänen.
              Sedan 1996 har antalet butiker i glesbygden minskat med 20 %.
              65 % av alla tankställen för drivmedel finns numera i tätorterna.
              Nästan hälften av alla de serviceställen som Svensk Kassaservice,
              som ni har diskuterat här i dag, hade i tätortsnära landsbygd
              försvann mellan 2004 och 2005.
            </seg>
            <seg n="43f674d1">
              Nedskärningarna i service i glesbygden har inneburit att ca 198
              000 svenskar i dag har mer än en mil till närmaste butik, en ökning
              med 11 % de senaste två åren. Mellan 2 % och 2 ½ % har längre
              än två mil till närmaste tankställe. Det finns många byar uppe
              i Norrbotten varifrån det är ända upp till fyra mil till närmaste
              butik.
            </seg>
            <seg n="17bab8c8">
              Alla kan ju inse vad det innebär, med de höga drivmedelspriser
              som vi har i dagens läge, att tvingas åka längre än en mil till
              närmaste affär, och där är ju bilen enda alternativet, eller två
              mil för att tanka bilen. Det höga bensinpriset är i dag ett av
              de största gisslen som drabbar de boende i glesbygden, ett gissel
              som Socialdemokraterna med sin gröna skatteväxling i allt högre
              utsträckning lägger på glesbygdens människor. Det ökade skatteuttaget
              på drivmedel är ett svek mot glesbygdens folk.
            </seg>
            <seg n="ef4887b1">
              Nästan 70 % av det jag som konsument får betala vid pump utgörs
              av skatt och moms. På varje hundralapp ska staten ha ca 70 kr.
              Att betala mervärdesskatt på moms och moms på skatt är osunt,
              för att inte rent ut säga korkat.
            </seg>
          </u>
          <note type="speaker" n="0c88da62">
            Anf. 41 ULLA LÖFGREN (m):
          </note>
          <u who="ulla_lofgren_fb867d" xml:id="i-16a426494d8bed83-0" n="8149c8e7">
            <seg n="fe4bb8ab">
              Fru talman! Jag tänkte måla upp en lite ljusare bild av glesbygden.
              Åtminstone det jag möter när jag reser i Västerbotten är en ganska
              positiv bild. Man ser nu att det händer saker och ting inom gruvindustrin.
              Det skapas arbeten. Det händer saker i skogsindustrin. Biltestverksamheten
              är ett annat område. Turismen i fjällvärlden börjar blomma upp,
              vad man kan se, och det flyttar fler människor dit. Det känns
              lite grann optimistiskt faktiskt, åtminstone i det inland som
              jag möter.
            </seg>
            <seg n="f6206392">
              Det är klart att det finns tomma hus och riktig glesbygd med
              avfolkning. Det kan man väl inte göra så mycket åt.
            </seg>
            <seg n="86bee694">
              Men för de små tillväxtorter som finns, där man känner optimism
              och framtidstro, till och med överhettning ibland, är vägarna
              oerhört viktiga. Därför känner man lite frustration inför regeringens
              ryckiga politik på det området. Långtidsplanen 2004 såg ju ganska
              bra ut. Men för 2005 minskades ramarna, och för 2006 är planeringsramen
              ännu mindre. Det är glesbygden framför allt som tar stryk.
            </seg>
            <seg n="085a2fb6">
              Jag läste i dag på nätet att glesbygden är den stora förloraren
              när Vägverket sparar. Framför allt är det de mindre vägarna som
              drabbas. Den som bor i glesbygd kan räkna med minst en timmes
              ytterligare väntan på en plogbil jämfört med förra vintern. Det
              är sådant som tar modet och geisten från dem som bor i glesbygden
              eller den som bor längs en enskild väg och inte kan driva sitt
              företag därför att han inte vet om han kan leverera varorna inom
              förfallotiden på våren. Han måste givetvis flytta.
            </seg>
            <seg n="12f88918">
              Jag vill helt enkelt uppmana statsrådet att satsa mer pengar
              på drift, underhåll och upprustning av vägnätet i glesbygd. Det
              tror jag gynnar de tillväxtområden som faktiskt finns och ger
              ett hopp.
            </seg>
          </u>
          <note type="speaker" n="f2db3bef">
            Anf. 42 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-14" n="fd2312ed">
            <seg n="5cdc8cce">
              Fru talman! Jag skulle vilja instämma i mycket av det ljusa som
              Ulla Löfgren beskriver. När jag reser runt i både Norrbotten och
              Västerbotten möter jag i dag en helt annan framtidstro och en
              helt annan bild av livet och möjligheterna än vi gjorde för fem
              sex år sedan, inte minst kanske tack vare skogsindustrin och gruvindustrin.
            </seg>
            <seg n="3afa55e2">
              Om man tittar på gruvindustrin kan man se att det har gått oerhört
              snabbt. Det är bara 1015 år sedan vi hade en debatt om att vi
              inte trodde att gruvindustrin var en framtidsnäring i vårt land.
              När vi nu ser vilka prognoser som Bergsstaten visar över de mineraler
              som de har hittat runtom i vårt land finns det all anledning att
              vara optimistiska.
            </seg>
            <seg n="9f505c23">
              Inte minst i Norrbotten, Erling Wälivaara, ser vi om vi tittar
              på det arbete vi gemensamt bedriver runt Kiruna och LKAB att framtidsutsikterna
              för LKAB:s gruva är så ljusa att vi till och med ska flytta i
              stort sett en hel kommun. Visst händer det många positiva saker.
            </seg>
            <seg n="2bebf4ea">
              En av de näringar som växer snabbt är turistnäringen, som Ulla
              Löfgren också beskrev.
            </seg>
            <seg n="5e7416e8">
              Det här positiva betyder naturligtvis inte att vi inte också
              ser att det finns svårigheter. Det finns alltid svårigheter med
              både offentlig och privat service som man hela tiden måste ha
              respekt för. Livet och verkligheten kanske skiljer sig en del
              åt mellan inlandet och kuststräckan. Men bilden av och möjligheterna
              i både Norrbotten och Västerbotten är i dag helt annorlunda än
              de var tidigare.
            </seg>
            <seg n="9983fe4a">
              Det är klart att vi ska hjälpas åt att hålla i detta. Vi har
              gjort ett gemensamt arbete där vi har skapat förutsättningar för
              de här ljusa bilderna. Vi har gjort det med utbildning och med
              högskolorna. Vi har gjort det med satsningar riktade mot skogsindustrin
              och gruvindustrin.
            </seg>
            <seg n="1ed012e1">
              Oavsett detta är det infrastrukturfrågorna som avgör hur väl
              det går. Med de långa avstånd som finns och med det faktum att
              vi bygger vår framgång på export är infrastruktur- och transportpolitiken
              oerhört viktig, att både korta avstånden inom länen och inom landet
              och också korta avstånden mot andra länder.
            </seg>
            <seg n="e36d55bc">
              Vi sitter nu i diskussioner om Haparandabanan som ju är en viktig
              del av infrastrukturen kopplad till näringen, inte bara i Sverige
              utan också näringen mot Finland och mot Ryssland.
            </seg>
            <seg n="67756170">
              Det är en stor investering som vi kommer att komma i gång med
              inom kort. Vi tittar också på de upphandlingar som Rikstrafiken
              har gjort för flyget. Där får vi bättre kvalitet på upphandlingen
              på flyget till ett lägre pris, vilket naturligtvis är oerhört
              positivt.
            </seg>
            <seg n="d2be5d86">
              Men det jag känner oro för är det som Ulla Löfgren pekade på,
              nämligen vägarna. Det är ingen tvekan om att vi under 90-talet
              åsidosatte underhållet på många av vägarna. Det är klart att det
              skapar irritation både bland enskilda och bland företag. Det är
              dessutom ett slöseri med gemensamma resurser och investerade pengar.
              Jag är därför oerhört mån om att noga följa Vägverkets anslag,
              både länsanslagen och de nationella anslagen. Min principiella
              ingång är att i valet mellan att bygga nytt och att underhålla
              det vi har kommer jag att satsa energi på att underhålla det vi
              har så att gjorda investeringar inte går till spillo.
            </seg>
            <seg n="35c9d843">
              Vi har satt ett mål om att öka bärigheten på en del av landets
              vägar för att se till att de är farbara under hela året och en
              allt större del av året. Det är ett problem inte minst för de
              näringar som vi har pratat om här, skogsindustrin och gruvnäringen,
              att vi har problem med tjällossning på en del sträckor som innebär
              att stora delar av vägarna får stängas av under vissa perioder.
              Arbetet med det är nu prioriterat inom Vägverket. Vi kommer inför
              vårpropositionen att titta på om det finns möjlighet att öka anslagen
              ytterligare för att leva upp till de ramar som är satta både för
              länsanslagen och nationellt. I valet av prioriteringar är det
              främsta att underhålla det vi har.
            </seg>
          </u>
          <note type="speaker" n="a1058611">
            Anf. 43 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-dbe0fb49664e9977-1" n="eb3e5d45">
            <seg n="41ce24f7">
              Fru talman! Jag kan hålla med statsrådet om att det finns en
              framtidstro i Norrbotten. Dessutom är vi av sådant slag att vi
              inte ger oss så lätt. Vi ropar.
            </seg>
            <seg n="6067da5e">
              Infrastrukturfrågorna, vägar och järnvägar, är oerhört viktiga,
              och mycket görs också där. Men det som är lite irriterande för
              mig som norrbottning är att så fort det händer någonting som kan
              liknas vid en katastrof i övriga landet säger man: Nu måste vi
              ta pengarna från Vägverket, nu måste vi ta pengarna från infrastruktursatsningarna.
              Många av de mycket goda förslag som regeringen har ligger också
              långt fram i tiden.
            </seg>
            <seg n="74118caf">
              Vi upplever det så att Sverige håller på att bli ett tvådelat
              land. Glesbygden glöms bort i flera av de stora satsningar som
              görs, inte minst satsningarna på tele- och IT-området som är bland
              de viktigaste förutsättningarna för gles- och landsbygdens villkor.
              Ta exempelvis en skogsarbetare som jobbar med sin maskin djupt
              inne i glesbygden. Han har ingen möjlighet att ha någon kommunikation
              med omvärlden. Han sitter där ensam också i svåra situationer.
            </seg>
            <seg n="83c8f2ea">
              De regionala skillnaderna i Sverige är enligt min mening alldeles
              för stora. I våra grannländer har man statsrådet jämför våra grannländer
              med Sverige gjort stora satsningar, riktade satsningar. I Norge
              har man infört sänkta arbetsgivaravgifter i glesbygden för att
              öka företagens möjligheter att nyanställa. Likaså har man infört
              avskrivningar av studielånen för dem som väljer att jobba i norra
              Norge. I Kåfjord i Nordnorge har detta lett till att ett hundratal
              arbetstillfällen har skapats.
            </seg>
            <seg n="44b131c0">
              Avskrivningar av studielånen är en åtgärd som jag har föreslagit
              under många år här i riksdagen, men det är ingen som har lyssnat
              på mig, tyvärr. Jag tror att en sådan åtgärd skulle locka många
              unga välutbildade människor till glesbygden, människor som förhoppningsvis
              stannar kvar, bildar familj och bidrar till ett levande samhälle.
            </seg>
            <seg n="6f8175a1">
              I Finland finns ett annat system, ett så kallat Finnverasystem,
              där man tillgodoser behovet av riskkapital för småföretagare.
              Jag tycker att Sverige borde följa det exemplet och bilda ett
              så kallat Sveaverasystem, där man helt enkelt från statens håll
              tillsammans med EU ser till att försörja företagen med riskkapital.
            </seg>
            <seg n="960d6d31">
              Arbetslösheten är ett annat gissel som drabbar glesbygden, inte
              minst Norrbottens glesbygd. I Övertorneå kommun, som ju statsrådet
              besökte för ett tag sedan, visade länsarbetsnämndens siffror på
              över 16 % arbetslöshet. Några finns i så kallade åtgärder. I 8
              av Norrbottens 14 kommuner har man nästan 10 % arbetslöshet. Tre
              kommuner, Övertorneå, Pajala och Överkalix, har tidigare kommit
              med goda exempel på vilka åtgärder som skulle kunna vidtas. Det
              är punkter som handlar om arbetsgivaravgifter, sänkt moms på energi
              och statliga garantier för finansiering. Men tyvärr har man inte
              lyssnat på dessa kommuner.
            </seg>
            <seg n="189fac40">
              Jag anser att regeringen bör ta till vara den kraft till förändring
              som finns i dessa kommuner och pröva möjligheten att föra en helt
              ny regionalpolitik i nämnda kommuner. Låt någon av dessa kommuner
              bli en försökskommun.
            </seg>
          </u>
          <note type="speaker" n="2f8b70fa">
            Anf. 44 ULLA LÖFGREN (m):
          </note>
          <u who="ulla_lofgren_fb867d" xml:id="i-16a426494d8bed83-1" n="8149c8e7">
            <seg n="3b290808">
              Fru talman! Först vill jag önska statsrådet lycka till med kamraterna
              i Finansdepartementet med mer pengar till vägarna. Vi moderater
              har föreslagit 4 miljarder mer nästa år. Jag hoppas att statsrådet
              får fram en liknande summa. Det skulle vara en bra hjälp på vägen.
            </seg>
            <seg n="b92102e9">
              Jag håller med Erling Wälivaara om att vi borde titta på våra
              grannländer när det gäller deras politik för folk i glesbygd och
              på landet, framför allt vad man gör för att skapa fler företag
              och underlätta för företagen. Men det behövs även en grundläggande
              samhällsservice.
            </seg>
            <seg n="eb25a2ab">
              Jag tycker att det tar lite för lång tid. Regeringen tillsätter
              utredningar, och man får aldrig något besked. Man orkar inte vänta
              helt enkelt, utan man flyttar. Ett sådant område är rättsområdet,
              där regeringen i flera år har lovat att man ska se på domstolar
              och åklageri i norra Sverige. Nu först har man tillsatt en utredning,
              och först efter valet kommer resultatet. Sådant gör att man lite
              grann tappar sugen. Så lite mera handlingskraft och snabbare ryck
              efterlyser jag.
            </seg>
          </u>
          <note type="speaker" n="72930de1">
            Anf. 45 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-15" n="fd2312ed">
            <seg n="555f2ea2">
              Fru talman! Jag önskar också att det gick snabbare ibland. Det
              känns ibland som att vända en Viking Line-båt på Stadsgårdskajen.
              Det tar en stund, när man ska vrida politiken, innan man kan mäta
              effekterna av den och också hinna reflektera över om det blev
              rätt eller om man ska justera den ytterligare. Jag skulle vilja
              säga att jag ständigt är beredd att titta på om vi behöver justera
              den ytterligare. Det är en svår balansgång mellan å ena sidan
              den nationella politiken och å andra sidan riktade åtgärder. Jag
              tror att vi behöver bådeoch. Det är ingen tvekan om att den nationella
              politiken med infrastruktur, med utbildning, med sjukvård och
              den offentliga servicen är oerhört viktig. Men vi vet också att
              det framför allt i små orter, när de ställs inför stora varsel
              eller när det är en svår omställning där man nästan ska skifta
              identitet, behövs någonting mer än den generella politiken under
              en tid för att hjälpa till med skiftet och hitta nya saker att
              utveckla och skapa tillväxt.
            </seg>
            <seg n="77cd2114">
              Jag tror att man kan lära av grannländerna, men jag skulle vilja
              säga emot bilden av att vi gör mycket mindre. Nordiska rådet fick
              ett uppdrag att till förra mötet med ministrar för regionalpolitik
              titta på hur mycket av ansvar för regional utjämning de nordiska
              länderna tar inom sig. Vi gör den utredningen mot bakgrund av
              att vi nu sitter i förhandlingar om EU:s strukturfonder som ska
              börja gälla enligt en ny fördelning efter 2007. Av Sverige, Norge,
              Island, Danmark och Finland är det Sverige som tar det största
              regionalpolitiska ansvaret nationellt av alla dessa länder. Hur
              kan man komma fram till det? Jo, man tittar naturligtvis på all
              politik, allt ifrån betalningarna för isklassning via Sjöfartsverket
              till post- och kassautredning, till bredbandspengarna och till
              den upphandling, Erling Wälivaara, som vi har gjort på det gamla
              NMT-nätet. Det har varit viktigt för oss, eftersom NMT är en gammal
              teknik som har begränsad livslängd. När den tekniken släcks ned
              vill vi att nästa generation mobiltelefoni ska vara än bättre,
              inte minst i ett näringspolitiskt perspektiv. Den upphandling
              vi nu har gjort innebär att när NMT släcks ned blir täckningen
              och kvaliteten mycket bättre på det nya mobilnät som nu byggs
              upp.
            </seg>
            <seg n="4e79fa55">
              Jag tycker att det är självklart att om det inträffar en katastrof
              någonstans i vårt land jag hoppas verkligen att vi klarar oss
              från det under lång tid framöver, och inte bara i Sverige måste
              vi hjälpas åt. På samma självklara sätt som jag tycker att vi
              ska ha en aktiv regionalpolitik, där vi också försöker hjälpas
              åt och hålla ihop vårt land från norr till söder, måste vi hjälpas
              åt när det händer katastrofer.
            </seg>
            <seg n="35c55bfa">
              Det är alltid svårt att omprioritera pengar. Det var inte heller
              enkelt efter stormen Gudrun, men vi var tvungna att göra det eftersom
              södra Sverige då utsattes för extraordinära omständigheter. Då
              valde vi att fördela ansvaret nationellt, så att alla län och
              alla anslag fick vara med och hjälpa till i den omfördelningen.
            </seg>
            <seg n="cd383651">
              Vi har fått positiva besked från EU-kommissionen när det handlar
              om återflödet från solidaritetsfonden, och då ska de pengarna
              också gå tillbaka till de myndigheter som har hjälpt till med
              finansieringen.
            </seg>
            <seg n="7ffefe86">
              Det finns en del att lära av andra länder. Däremot tror jag inte
              att avskrivning av studielån är någon enkel väg. Frågan ställs
              då självklart: Är det bara för bristyrken som man ska tillåta
              den här avskrivningen? Är det bristyrken på en ort eller i länet?
              Ska man bara skriva av studielån för de människor som flyttar
              in till orten, eller ska man också skriva av studielånen för de
              människor som bor på orten och läser till ett bristyrke? Vi har
              i de utredningar som regeringen har gjort under många olika tillfällen
              kommit fram till att den frågan är för svår. Den skapar gränsdragningsproblem
              och därmed också väldigt mycket av orättvisa mellan dem som bor
              på en plats och dem som flyttar in. Vi har valt att inte gå fram
              med just det.
            </seg>
            <seg n="65053430">
              Däremot vidtar vi många andra viktiga åtgärder när det gäller
              regionalpolitiken.
            </seg>
          </u>
          <note type="speaker" n="2cff733e">
            Anf. 46 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-dbe0fb49664e9977-2" n="eb3e5d45">
            <seg n="0909779b">
              Fru talman! Statsrådet säger att Sverige satsar mest på regionalpolitiken
              i Norden. Men kan det vara så att vi gör fel saker, att vi inte
              riktigt förstår att vidta de rätta åtgärderna? Visst måste vi
              hjälpas åt när det gäller katastrofer, men det känns väldigt svårt
              för mig att acceptera att den svagaste alltid ska drabbas hårdast,
              att de som redan har de allra sämsta vägarna ska få betala. Men
              jag håller med om att vi ska hjälpas åt när katastrofer inträffar.
            </seg>
            <seg n="e2c20e7a">
              I norra Norge avskriver man studielånen, och det verkar fungera
              där. Varför skulle det inte kunna fungera i vårt land?
            </seg>
            <seg n="5c44b404">
              Fru talman! Det råder en paradoxal situation. Glesbygden, inte
              minst Norrbottens glesbygd, har på ett särskilt sätt bidragit
              till Sveriges tillväxt. Vattenkraften, malmen och skogen har kanske
              varit de största byggarna av Sveriges välfärd. Trots det halkar
              glesbygden efter.
            </seg>
            <seg n="725686d0">
              Om hela landet ska kunna leva, vilket regeringen upprepar gång
              på gång, på någorlunda lika villkor måste befolkningen ha möjlighet
              att bo kvar och verka på landsbygden. Glesbygdens speciella levnadsvillkor,
              med långa avstånd, höga skatter och höga kostnader, motiverar
              åtminstone en utredning där vi kan se hur vi kan lyfta fram glesbygden.
              Ge glesbygden förutsättningar!
            </seg>
            <seg n="6a8662e5">
              Jag är inte så hoppfull som statsrådet är om utvecklingen i glesbygden
              i framtiden. Jag tycker att den går lite åt fel håll. Det räcker
              inte längre med att bedriva palliativ vård, utan vi måste komma
              med konkreta, offensiva satsningar. Kristdemokraterna är beredda
              att stötta en sådan utveckling.
            </seg>
          </u>
          <note type="speaker" n="2b8a3b67">
            Anf. 47 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-16" n="fd2312ed">
            <seg n="78189203">
              Fru talman! Gör vi fel saker, frågar Erling Wälivaara. Nej, jag
              tror inte det, om jag ska lyssna på vad Erling Wälivaara själv
              pekade på, nämligen behovet av IT-satsning, 5 ½ miljard i den
              statliga bredbandssatsningen eller behovet av bättre mobiltäckning.
              Nu har vi gjort en upphandling, när NMT-nätet släcks ned.
            </seg>
            <seg n="fb866bde">
              Jag utgår från att de exempel som Erling Wälivaara lyfte fram
              är saker som både han och många andra tycker är viktiga. Jag tycker
              också det. Därför tycker jag inte att vi gör fel saker. Jag tror
              att vi ibland skulle behöva kraftsamla och göra sakerna på färre
              aktörer. Ett sådant arbete pågår mellan våra myndigheter, där
              man tittar på om det är rimligt att ha så många aktörer som är
              aktiva och verkar på olika sätt mot Norrlandslänen eller om vi
              skulle tjäna på att ha lite färre, spridda skurar och kunna kraftsamla
              lite mer. Jag tror det. Det arbetet håller vi nu på med.
            </seg>
            <seg n="c23fd4b2">
              Ja, jag tycker att hela Sverige ska leva. Det kommer aldrig att
              bli samma liv överallt i vårt land, men det är det inte heller
              någon av oss som tror. Det är klart att regionalpolitiken spelar
              en oerhört stor roll, precis som det kommunala utjämningssystemet,
              Rikstrafiken, post- och kassaservicen eller servicen till kommersiell
              lanthandel, som vi nu också arbetar med.
            </seg>
            <seg n="ef0d9f82">
              Jag tolkar Erling Wälivaaras löfte om att Kristdemokraterna är
              beredda att hjälpa till som ett löfte om att de också är beredda
              att lägga lite mer pengar på regionalpolitiken. I de budgetförslag
              som hittills har lagts fram vill Kristdemokraterna spara. Jag
              välkomnar den ansatsen.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="b2221fb8">
            8 § Svar på interpellation 2005/06:95 om krav för bilsläpvagn
          </note>
          <note type="speaker" n="dc0b40b3">
            Anf. 48 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-17" n="fd2312ed">
            <seg n="a865749e">
              Fru talman! Staffan Danielsson har frågat mig vilken linje jag
              driver inom EU i fråga om maximalt tillåtna totalvikter för bil
              och släp med B-körkort.
            </seg>
            <seg n="9568ef20">
              Jag håller med Staffan Danielsson om att viktgränsen för bil
              och släpvagn som får köras med B-körkort bör höjas. Dagens viktgräns
              har i många fall lett till oönskade problem. För en god trafiksäkerhet
              är det viktigt att kunna anpassa dragbilen till släpet, exempelvis
              vad gäller bromsar och motorstyrka. De nuvarande reglerna kan
              leda till att man använder en olämplig, mindre bil för att kunna
              dra en maximalt tung släpvagn. Viktgränsen kan också medföra att
              snarlika ekipage får olika krav på förarbehörighet, beroende på
              dragbilens tyngd. Även om en ny viktgräns kan medföra nya gränsdragningsproblem
              anser jag att fördelarna med en något högre viktgräns väger över.
              Viktgränsen bör därför höjas från 3 500 kilo till 4 250 kilo,
              och jag arbetar för att ändra dessa bestämmelser.
            </seg>
            <seg n="10efce65">
              Sverige kan dock inte på egen hand ändra bestämmelserna för körkortsbehörigheter.
              EU:s transportministrar har vid flera rådsmöten diskuterat ett
              förslag till nytt körkortsdirektiv, där bland annat en höjning
              av viktgränsen föreslås. Jag har då framfört Sveriges syn på frågan,
              att totalvikten för bil och släpvagn med B-körkort bör ändras
              från 3 500 kilo till 4 250 kilo. Alla länder är inte positiva
              till en sådan förändring.
            </seg>
            <seg n="eeddcf7b">
              Vi får nu avvakta de diskussioner som förs i ministerrådet och
              i parlamentet. Sverige kommer i dessa diskussioner att fortsätta
              driva linjen om en höjd viktgräns, och jag kommer att göra det
              aktivt.
            </seg>
          </u>
          <note type="speaker" n="9693c3e5">
            Anf. 49 STAFFAN DANIELSSON (c):
          </note>
          <u who="staffan_danielsson_d90690" xml:id="i-d1f09263550840cf-2" n="8f45312f">
            <seg n="3a7be99e">
              Fru talman! Tack, statsrådet Messing, för ett mycket bra svar!
              Jag kunde inte ha sagt det bättre själv. Jag ska ta upp några
              frågor på det sista stycket, men jag är belåten.
            </seg>
            <seg n="9f8df2f9">
              Tidigare debatter har varit viktiga, men rätt omfattande. Den
              här frågan är mer precis och konkret. Man kan tycka att det är
              en liten fråga, fru talman, men det är det inte.
            </seg>
            <seg n="6b8a1555">
              Det här är någonting som berör människorna i vardagen och som
              tvingar mängder av bilförare och familjer att ta olika beslut.
              Det vi är överens om är att med dagens ålderdomliga, fyrkantiga
              regler tar man ofta fel beslut, eller tvingas ta beslut som inte
              förbättrar trafiksäkerheten utan försämrar den. Man drar så tunga
              släp man kan med små bilar i stället för att dra samma släp med
              lite mer anpassade bilar, som man kanske annars hade valt att
              ha.
            </seg>
            <seg n="ad04144c">
              Jag jobbar en del med hästbranschen och känner till det här.
              Hästsläp finns det väldigt mycket av i Sverige. Det är en växande
              bransch, och många transporterar hästar de älskar sin hobby och
              sin verksamhet.
            </seg>
            <seg n="0eadccad">
              Där är det här ett bekymmer. Om ministern nu får gehör för det
              som vi är överens om, att totalvikten behöver höjas så att man
              kan använda normala bra bilar både som familjebilar och till att
              dra släpvagn, så får man en bra kombination.
            </seg>
            <seg n="e9fcab56">
              Läget är alltså att vi är överens i sak. Om vi inte hade varit
              med i EU hade vi kanske infört det direkt, vad vet jag. Nu är
              vi med i EU, och vi är också överens om att det är bra. Då är
              det här ett direktiv som transportministrarna ska diskutera och
              som vi bör vara överens om i EU. Jag önskar verkligen statsrådet
              lycka till. Jag hoppas att det kan gå snabbt.
            </seg>
            <seg n="4026ed16">
              Jag har några frågor. Det är några länder som tvekar. Vad beror
              det på? Jag har svårt att se några skäl för en sådan tvekan. Och
              vad är statsrådets bedömning? När kan den här förändringen träda
              i kraft?
            </seg>
          </u>
          <note type="speaker" n="fc9f61e4">
            Anf. 50 JAN-EVERT RÅDHSTRÖM (m):
          </note>
          <u who="jan-evert_radhstrom_a5601d" xml:id="i-a30169104b9dbdb0-0" n="8d15d325">
            <seg n="9bed8875">
              Fru talman! Det var ett bra svar, särskilt när statsrådet gick
              ifrån protokollet och lade till en mening på slutet om att hon
              kommer att arbeta aktivt för detta. Det var glädjande.
            </seg>
            <seg n="427d07f4">
              Jag har stått många gånger här i kammaren och debatterat det
              här. Jag började 1999 att driva den här frågan. Då kände jag mig
              väldigt ensam, men om jag nu har statsrådet med mig så kanske
              vi kan se att vi har en enighet i den här kammaren.
            </seg>
            <seg n="e98184ce">
              Vad som har gjort mig ledsen med den här frågan var en debatt
              som jag hade 2002. Jag litar inte på Socialdemokraterna riktigt.
              Det har varit något raljerande över den här släpvagnsdebatten.
              Först var det avslag. Det fanns inget intresse att driva frågan.
              Den 24 april 2002 när vi hade den sista debatten den mandatperioden
              konstaterade Socialdemokraternas företrädare: Det är väl bra att
              det finns någonting för trafikutskottet att jobba med under nästa
              mandatperiod. Så det var bra att frågan fick vara obehandlad.
            </seg>
            <seg n="092b96a1">
              Enligt vad statsrådet nu säger kanske det inte behöver bli såsom
              jag hörde henne säga tidigare, att det känns som om man ska vända
              en Viking Line-båt vid Stadsgårdskajen. Är det något vi kan bidra
              med från riksdagens sida så är jag övertygad om att vi efter så
              många års debatt som vi har haft om det här är eniga. Jag önskar
              lycka till. Låt inte det här bli en långdragen process! Det är
              inte landet betjänt av.
            </seg>
          </u>
          <note type="speaker" n="27c4639a">
            Anf. 51 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-18" n="fd2312ed">
            <seg n="1b8c9e73">
              Fru talman! Jag tackar för stödet. Det är roligt att vi ibland
              kan driva gemensamma frågor och ha en gemensam ambition om vart
              vi vill. Det känns naturligtvis mycket bra.
            </seg>
            <seg n="f7447678">
              Vi har nästa transportministermöte redan den 5 december i Bryssel.
              Jag räknar med att frågan om körkortsdirektivet då kommer upp
              på ministrarnas bord.
            </seg>
            <seg n="c70cd2fa">
              Det har varit lite olika synpunkter, för att svara på Staffan
              Danielssons fråga om var kritiken egentligen ligger. För ett längre
              tag sedan, i den förra kommissionen, låg kritiken på det plan
              som Staffan Danielsson är inne på, nämligen att man trodde att
              det skulle bli lite bättre om man körde lite lättare släpvagnar
              bakom tyngre bilar. Så kommer det naturligtvis inte att bli. Det
              blir tvärtom. Man försöker köra så tunga släpvagnar, husvagnar
              och hästvagnar som möjligt bakom lättare bilar. Då får det motsatt
              effekt. Det blir inte ökad trafiksäkerhet.
            </seg>
            <seg n="058d7bc8">
              För oss är det självklart. Vi vill kunna köra stora Polar-husvagnar
              också naturligtvis bakom våra svenska Volvobilar. Vi ser det som
              en trafiksäkerhetsåtgärd i sig, eftersom de svensktillverkade
              fordonen får en väldigt hög rankning när det gäller trafiksäkerhet.
            </seg>
            <seg n="51f82507">
              Bland medlemsländerna har det varit en helt annan fråga som ofta
              har gjort att det här direktivet har stött på patrull. Det är
              Tysklands ovilja att anta det här direktivet innan deras val eftersom
              det bygger på att vi ska införa liknande och gemensamma regler
              för körkort. Så i det här direktivet finns inte bara frågan om
              bil och släp kopplat till B-körkort. Här finns också frågan om
              utformningen av det gemensamma körkortet. Det är inte alltid just
              den här delen i frågan som har varit problemet. Det har också
              varit andra delar.
            </seg>
            <seg n="c69ed3f8">
              Till Jan-Evert Rådhström vill jag säga att jag inte har någon
              som helst ambition att skjuta över den här frågan till nästa mandatperiod,
              utan ju förr desto bättre. Redan den 5 december kommer jag att
              fortsätta att argumentera för Sveriges linje. Jag är mycket glad
              om vi då kan komma till ett beslut. Om vi inte kan det vid det
              tillfället är jag beredd att fortsätta vid nästa tillfälle.
            </seg>
          </u>
          <note type="speaker" n="775c71e3">
            Anf. 52 STAFFAN DANIELSSON (c):
          </note>
          <u who="staffan_danielsson_d90690" xml:id="i-d1f09263550840cf-3" n="8f45312f">
            <seg n="58d87c13">
              Fru talman! Jag hoppas att det blir beslut då och att det ligger
              i någotsånär närtid. Bara för att utveckla vad som är problemet:
              Vi tar körkort. Man ska ta körkort. Då ska man veta hur man kör
              bil och kan dra släp. Nu har vi en konstlad gräns som gör att
              du tar körkort och du får köra bil och dra släp, men plötsligt
              om du har en viss kombination av bil och släp måste du ta nästa
              körkort. Folk drar sig för det. Det kostar pengar och tid att
              lägga ytterligare kraft på att lära sig mer. Då kör man mindre
              bilar. Så vi är överens om problembilden. Jag hoppas verkligen
              att EU kan samla sig snart.
            </seg>
            <seg n="3bf8fdaf">
              Om vi ställer den hypotetiska frågan att EU inte kommer till
              skott, att just den här lilla frågan skulle låsa sig, vilket jag
              inte tror, hur gör Sverige då? Jag är med på att vi behöver samordning
              och samarbete. Men nu är vi ändå olika länder. Borde vi inte själva
              kunna ha lite mod, våga visa lite framåtanda och införa det här
              ändå?
            </seg>
            <seg n="431b8da0">
              Jag vet att om man tar körkort i Sverige eller andra EU-länder
              så kan man köra bil över hela EU det är bra men jag vet att det
              är ganska olika krav för att ta körkort. Sverige ligger givetvis
              i täten med hängslen och livrem och har säkert de mest avancerade
              frågorna som är jättekomplicerade och faktiskt försvårar för många
              ungdomar som inte är så studievana att ta körkort. Jag driver
              den frågan via motioner att det nästan är för komplicerat och
              svårt och börjar bli en klassklyfta. Det är så tuffa krav på att
              skriva de här komplicerade frågorna och att lägga pengar så att
              allt färre tar körkort, vilket är en annan debatt. Det är alltså
              lättare i andra länder. Det finns lite olika nivåer.
            </seg>
            <seg n="a633dd44">
              Om ministern mot förmodan inte skulle lyckas vilket är vår utgångspunkt
              jag hoppas verkligen att det blir så och förhoppningsvis i början
              av nästa år borde vi då inte kunna agera i Sverige på egen hand
              och visa lite jäklar anamma?
            </seg>
          </u>
          <note type="speaker" n="9b71582d">
            Anf. 53 JAN-EVERT RÅDHSTRÖM (m):
          </note>
          <u who="jan-evert_radhstrom_a5601d" xml:id="i-a30169104b9dbdb0-1" n="8d15d325">
            <seg n="da362428">
              Fru talman! Jag ska med spänning höra vad statsrådet svarar på
              Staffan Danielssons fråga angående om det inte når framgång i
              kommissionen. Jag vill bara säga till statsrådet att om statsrådet
              skulle komma med något förslag i den här riktningen som jag drev
              under så många år så finns det en majoritet i kammaren. Så kom
              så ska vi driva igenom detta!
            </seg>
          </u>
          <note type="speaker" n="84cc4715">
            Anf. 54 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-19" n="fd2312ed">
            <seg n="913c3f24">
              Fru talman! Vi har i de diskussioner och i det arbete som vi
              har gjort i Sverige kommit fram till att det inte är möjligt för
              oss att agera på egen hand. Men låt oss säga att vi passerar nästa
              ministermöte den 5 december och kanske ytterligare ett och vi
              känner en frustration över att det inte rör på sig, vi kanske
              till och med känner en oro för att det finns andra i EU som vill
              dra frågan i än längre långbänk, då är jag beredd att vrida och
              vända på varenda sten och verkligen uttömma grundligt om vi inte
              kan gå fram på egen hand. Min bestämda uppfattning är att detta
              är en prioriterad fråga för oss.
            </seg>
          </u>
          <note type="speaker" n="1e4386c7">
            Anf. 55 STAFFAN DANIELSSON (c):
          </note>
          <u who="staffan_danielsson_d90690" xml:id="i-b8d1782a679016dc-0" n="8f45312f" next="i-0dfc615c13e7f373-0">
            <seg n="7fbc5c2a">
              Fru talman! Statsrådet har mitt och Jan-Evert Rådhströms fulla
              stöd i den här frågan och förhoppningsvis en bred majoritet i
              riksdagen. Så jag tackar för den här debatten och för det positiva
              beskedet. Jag tror att många bilförare och familjer som har den
              här problematiken kan notera att det är förändringar på gång som
              kommer att underlätta deras tillvaro och skapa en bättre trafiksäkerhet.
              Lycka till, statsrådet!
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="32d6d794">
            Ajournering
          </note>
          <note n="981ac6a5">
            Kammaren beslutade kl. 16.09 på förslag av tredje vice talmannen
            att ajournera förhandlingarna till kl. 18.00.
          </note>
          <u who="staffan_danielsson_d90690" xml:id="i-0dfc615c13e7f373-0" n="8f45312f" prev="i-b8d1782a679016dc-0">
            <seg n="2d1e3946">
              Återupptagna förhandlingar
            </seg>
          </u>
          <note n="0ee033c1">
            Förhandlingarna återupptogs kl. 18.00.
          </note>
          <note n="1497c26b">
            9 § Svar på interpellation 2005/06:104 om långsiktig lösning
            för förbindelsen till Holmön
          </note>
          <note type="speaker" n="712e1def">
            Anf. 56 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-20" n="fd2312ed">
            <seg n="333e2a54">
              Fru talman! Gunilla Tjernberg har frågat mig vilka åtgärder jag
              avser att vidta för att få till stånd en långsiktigt hållbar och
              samhällsekonomiskt effektiv lösning för förbindelserna med Holmön.
            </seg>
            <seg n="a16825f1">
              Förra gången interpellanten och jag diskuterade Holmön var i
              en interpellationsdebatt den 13 februari 2003 tillsammans med
              Ulla Löfgren. Mitt besked i kammaren den gången var att jag planerade
              att lämna en proposition till riksdagen där bland annat frågor
              kring allmänna färjor skulle tas upp. Arbetet med en transportpolitisk
              proposition pågår för närvarande och det är fortfarande min avsikt
              att behandla frågan om färjor i den kommande propositionen.
            </seg>
            <seg n="b1c919bb">
              Liksom jag hävdade i vår senaste interpellationsdebatt menar
              jag att det är mycket angeläget att vi hittar en långsiktig samförståndslösning
              för trafiken till Holmön och andra aktuella öar. Det finns också
              ett behov av att klargöra vissa principiella förhållningssätt
              när det gäller gränsen mellan allmänna och enskilda färjor.
            </seg>
            <seg n="ffb10896">
              Vägverkets uppgift är att hålla statlig infrastruktur vägar och
              tillhörande väganordningar medan regional kollektivtrafik bedrivs
              av trafikhuvudmännen. Den utredning som Gunilla Tjernberg refererar
              till, Brevutredningen, konstaterade att det finns ett litet antal
              förbindelser där endast enstaka motorfordon kan tas ombord. Här
              menar jag att vi måste dra en principiell linje och konstatera
              att en sådan båtförbindelse är kollektivtrafik på vatten.
            </seg>
            <seg n="96fcecc3">
              För att nå en långsiktig samförståndslösning kommer regeringen
              att utse en särskild förhandlingsman för att finna formerna för
              trafikhuvudmännens övertagande av viss sådan båttrafik, däribland
              Holmön. Också andra leder som helt eller delvis finansieras med
              Vägverkets anslag kan bli aktuella för övertagande.
            </seg>
            <seg n="d67dff21">
              När det gäller förbindelsen vintertid har regeringen tidigare
              konstaterat att det inte kan bli aktuellt att inrätta en särskild
              vinterväg med stöd av väglagen eftersom vintervägar som hålls
              av Vägverket inte får trafikeras av terrängmotorfordon eller terrängsläp.
              Jag vill därför avslutningsvis framhålla att fram till dess att
              förhandlingsmannen avslutat sitt arbete kommer regeringen att
              ge Länsstyrelsen Västerbotten i uppdrag att fortsätta staka och
              hålla en förbindelse över isen mellan Holmön och fastlandet.
            </seg>
          </u>
          <note type="speaker" n="d7f82312">
            Anf. 57 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-46256808c505537b-0" n="b008199d">
            <seg n="b6e601e5">
              Fru talman! Tack för svaret.
            </seg>
            <seg n="b7ca0e64">
              Jag tog del av Ulrica Messings svar vid en debatt som vi hade
              för två och ett halvt år sedan med anledning av en interpellation
              som Ulla Löfgren då hade ställt, och jag vet att jag efter den
              debatten var ganska hoppfull. Jag kände tillförsikt. Jag kände
              att infrastrukturminister Messing hade en ambition att lösa den
              här frågan. Och jag tror att jag kan säga att jag inte drömde
              om att jag skulle stå här drygt två och ett halvt år senare och
              att vi skulle vara i samma läge nu som vi var då. Det är därför
              som jag har väckt den här interpellationen igen.
            </seg>
            <seg n="cb76b750">
              Fru talman! Kommunikationerna mellan Holmön och fastlandet, framför
              allt vintertid, är minst sagt bekymmersamma. När det är som värst
              tvingas de boende leva isolerade med allt vad det innebär. Hela
              den här historien och berättelsen redogjorde vi för förra gången
              vi debatterade, men vi ska ta upp lite grann igen i dag.
            </seg>
            <seg n="a9718102">
              Det är drygt 90 personer som i dag är bofasta på Holmön. Jag
              är övertygad om att många av dem med stort intresse och på olika
              sätt kommer att följa och ta del av den här debatten. Jag tror
              också att många av dem som brukar vistas och bo på Holmön sommartid
              kommer att följa debatten och lyssna på ministerns svar med spänning
              i dag.
            </seg>
            <seg n="1edc4752">
              Av de boende pendlar dagligen ungefär 15 personer till jobb och
              skola på fastlandet. Problemet med förhållandena i vintertrafiken
              löses mer eller mindre dag för dag. Möjligheterna att pendla till
              jobb på fastlandet är i dag minst sagt begränsade. Barn tvingas
              bo inackorderade. Äldre oroar sig för om de inplanerade sjukhusbesöken
              ska kunna bli av. Jag hade ett samtal med en sådan äldre man för
              inte länge sedan.
            </seg>
            <seg n="c9e09591">
              Vägverket säger sig sköta båtförbindelsen så länge färjan kan
              gå det lät som en visa. Utöver det tar man inget ansvar för kommunikationerna.
            </seg>
            <seg n="8b787358">
              Fru talman! Efter åtta års utredande har regeringen och infrastrukturminister
              Messing ännu inget svar på hur problemet med vinterförbindelserna
              till Holmön ska lösas. Det är anmärkningsvärt. Åtta år är en lång
              tid. Utredningarna har snarare lett till en försämring. Brevutredningen
              medförde att förhandlingarna mellan Vägverket och Umeå kommun
              avstannade. Ingen av aktörerna ville ta några som helst initiativ
              förrän frågan om huvudmannaskapet var löst.
            </seg>
            <seg n="adca88b3">
              Som jag sade är det drygt två och ett halvt år sedan vi stod
              här senast i samma ärende. Då, i februari 2003, hänvisade ministern
              till en kommande proposition där bland annat frågor kring allmänna
              färjor skulle tas upp. Arbetet med den trafikpolitiska propositionen
              pågår fortfarande, hör jag i ministerns svar. Ministern sade inte
              i den debatten någonting om att den lösning som hon hänvisade
              till låg flera år bort i tiden.
            </seg>
            <seg n="fb1d1bd2">
              Fru talman! År 2003 gav regeringen Länsstyrelsen Västerbotten
              i uppdrag att ordna en vinterled till Holmön, i praktiken en skoterled
              under två år. Efter det skulle frågan få en permanent lösning.
              Jag vet att infrastrukturministern sade så vid det tillfället.
              Hon lovade också holmöborna att de skulle slippa leva i det vakuum
              som har uppstått. Nu har det gått två år, men löftet är ännu inte
              infriat.
            </seg>
          </u>
          <note type="speaker" n="b0f4e4f6">
            Anf. 58 ULLA LÖFGREN (m):
          </note>
          <u who="ulla_lofgren_fb867d" xml:id="i-16a426494d8bed83-2" n="8149c8e7">
            <seg n="cafc1533">
              Fru talman! Fru statsrådet! Att jag är engagerad i den här frågan
              har ju framgått av tidigare debatter, interpellationer och frågor.
              Att jag är så engagerad beror på att jag känner att jag har ett
              personligt intresse i frågan. Det är nämligen så att förbindelserna
              till Holmön var upprinnelsen till att jag blev politiskt aktiv
              en gång i tiden. 1979 var jag med och bildade Holmöns stug- och
              intresseförening, vars huvudsyfte var att Holmön skulle kunna
              fortsätta att vara en levande kulturbygd. Vi uppvaktade kommunen,
              länsstyrelsen och Vägverket och fick då till stånd en ny färja.
              Det var en framgång. Men nu är det sämre igen, så nu är det verkligen
              dags för ett nytt avstamp i den här frågan. Det är lika eländigt
              om inte eländigare än vad det var 1979, då vi bestämde oss för
              att ta tag i saken.
            </seg>
            <seg n="f9ba4429">
              Precis som Gunilla Tjernberg sade tar det här tid. Under den
              tid som det tar hinner människor ge upp och ledsna och överge
              sina drömmar och sina ambitioner. Det tycker jag är väldigt synd,
              för öar är någonting unikt. Och vi ska vara rädda om de öar vi
              har i Sverige där det finns befolkning och en gammal ökultur att
              slå vakt om. Därför tycker jag att någonting nu borde hända väldigt
              snabbt.
            </seg>
            <seg n="b3ed776e">
              Den transportpolitiska propositionen skulle ha kommit tidigare.
              Den är försenad, och det är ju ledsamt. Jag tycker att man borde
              ha kunnat göra någonting i särskild ordning. Men jag tror inte
              att det är den här frågan som är svår att komma överens om i den
              transportpolitiska propositionen.
            </seg>
            <seg n="ea0d7995">
              Min lilla korta fråga just nu är: Varför måste man vänta med
              att tillsätta förhandlingsmannen tills propositionen är framlagd?
              Kan inte statsrådet tillsätta förhandlingsmannen nu på en gång?
            </seg>
          </u>
          <note type="speaker" n="461bc960">
            Anf. 59 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-21" n="fd2312ed">
            <seg n="66e67924">
              Fru talman! Först några korta kommentarer till Gunilla Tjernbergs
              inlägg, därför att det är inte samma förutsättningar nu som då.
              Förra gången vi tre träffades i en interpellationsdebatt var alla
              aktörer till och med oense om vem som skulle staka vägen under
              vintertid. Det gav naturligtvis grund för en otrolig oro för alla
              boende på Holmön att de inte skulle kunna leva och verka där under
              den tid på året då det är snö och is. Den oron mötte vi genom
              att ge länsstyrelsen ett uppdrag att fram till dess att vi hittar
              en långsiktig och permanent lösning är det länsstyrelsen som har
              det uppdraget vintertid. Det har de nu skött under två vintrar.
            </seg>
            <seg n="4a4e9817">
              Det är ett viktigt uppdrag, även om man kan tycka att det i sammanhanget
              är lite pengar. Under hela förra året lade länsstyrelsen ut ungefär
              55 000 kr på att involvera tre boende på ön att sköta servicen.
              Men det är ändå en viktig service. Det uppdraget kommer att ligga
              kvar där ända tills vi löser frågan långsiktigt.
            </seg>
            <seg n="5715d7cc">
              När vi debatterade frågan senast hade jag bilden framför mig
              att vi skulle lägga fram den transportpolitiska propositionen
              tidigare än vad vi nu kommer att göra. Skälet till att den kommer
              senare är delvis att vi har lagt in fler frågor i den tranportpolitiska
              propositionen.
            </seg>
            <seg n="1f54df5f">
              Det är alltid en avvägning att fundera över hur mycket av en
              sammanlagd transportpolitik man ska väva in för att kunna göra
              den helhetsbedömning som är viktig och hur mycket man ska rycka
              loss och gå fram med lite tidigare.
            </seg>
            <seg n="972eb346">
              Jag kommer ihåg att vi också konstaterade när vi samlades att
              den här frågan började redan år 1951 när man drog in det allmänna
              underhållet på färjelinjen. Jag inser att många holmöbor men också
              andra öbor är hårt prövade i fråga om kommunikationerna.
            </seg>
            <seg n="bceece38">
              Nu sitter vi i slutdiskussioner om den transportpolitiska propositionen.
              Vi kommer att bli klara inom bara några veckor. Men om det mot
              vad jag vet i dag skulle inträffa något som gör att vi inte blir
              klara med den transportpolitiska propositionen nu under vintern
              är jag beredd att rycka loss just den här frågan.
            </seg>
            <seg n="088c1b3b">
              Den rör inte bara Holmön. Vi har i dag 13 enskilda färjeleder
              runtom i landet. Vi vill tillsätta en förhandlingsperson, en man
              eller en kvinna, som tittar på hur vi långsiktigt löser fler liknande
              svåra frågor som den som vi debatterar här i dag om förbindelsen
              mellan Umeå och Holmön.
            </seg>
            <seg n="966fa8b5">
              Jag vill gärna hålla ihop den frågan med de transportpolitiska
              frågorna i vid mening. Vi talar här om kollektivtrafik, flyg,
              järnväg och väg. Men om någonting skulle uppstå som gör att den
              transportpolitiska propositionen får skjutas på ytterligare en
              gång kommer jag att gå vidare med just det här förhandlingsuppdraget
              utanför propositionen.
            </seg>
          </u>
          <note type="speaker" n="42582b36">
            Anf. 60 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-e6d4d4e18f991f51-0" n="b008199d" next="i-b6dd83a0e4e5c663-0">
            <seg n="f5c02063">
              Fru talman! Det tycks som om både ministern och jag är överens
              om att det är angeläget att få en långsiktig lösning på problemen
              med kommunikationerna mellan Holmön och fastlandet. Det gäller
              naturligtvis också andra öar, men nu är det Holmön som jag lyfter
              fram i dag. Jag vill tolka det så. Jag ger ministern en chans
              till.
            </seg>
            <seg n="1cf154d8">
              För min del handlar det om en lösning i närtid. Det handlar inte
              om någon mer utredning. Den här frågan är för viktig för framtiden.
              Det har utretts, och det har varit väldigt många personer involverade
              i hur en lösning skulle kunna se ut. Någon mer utredning gynnar
              inte frågan. Det har jag inte heller hört att det ska bli.
            </seg>
            <seg n="bdcb8ff6">
              Undersökningar visar att det är många som skulle vilja flytta
              ut till ön om bara kommunikationerna fungerade. Företag vill utveckla
              och vara kvar. Framför allt är servicen viktig för öborna. Här
              är kommunikationen avgörande.
            </seg>
            <seg n="6116ab27">
              Ministern aviserar att en särskild förhandlingsman ska utses
              för att finna formerna för en lösning. Det kan jag tycka är rätt
              rimligt. Men för att förhandlingsmannen eller förhandlingskvinnan
              ska klara sitt uppdrag att uppnå en långsiktigt hållbar lösning
              måste ett antal frågor ställas och bli belysta.
            </seg>
            <seg n="52d4ceb8">
              Jag vill göra det här. Sker inte de klarläggandena är risken
              uppenbar, och jag är rädd att den förhoppning som väckts går om
              intet. Det kanske ställs ut nya löften som inte infrias, och så
              är vi tillbaka där vi är i dag. Dit ska vi inte. Vi ska vidare.
              Frågan ska lösas.
            </seg>
            <seg n="576ccb54">
              Riktigt trygg känner jag mig inte. Men jag ska ställa några frågor
              om detta.
            </seg>
            <seg n="fc0b51fb">
              När kommer förhandlingsmannen eller förhandlingskvinnan att tillsättas?
              Lite svar fick jag redan innan. Men precisera det gärna en gång
              till.
            </seg>
            <seg n="51c40ceb">
              Vilket blir hans eller hennes specifika uppdrag? Hur tänker sig
              ministern formulera ett direktiv? Kommer innehållet i uppdraget
              att medge en viss frihet, vilket jag själv tror vore bra?
            </seg>
            <seg n="808f6e37">
              (Statsrådet ULRICA MESSING: Vad sade du som fråga två?)
            </seg>
            <seg n="580690c5">
              Jag sade: Vilket blir hans eller hennes specifika uppdrag? Hur
              blir direktivet?
            </seg>
          </u>
          <note n="dea4e970">
            (Statsrådet ULRICA MESSING: Vad var nästa fråga?)
          </note>
          <u who="gunilla_tjernberg_dba8b2" xml:id="i-b6dd83a0e4e5c663-0" n="b008199d" prev="i-e6d4d4e18f991f51-0">
            <seg n="ffc668fb">
              Nästa fråga var: Kommer innehåller i uppdraget att medge en viss
              frihet, vilket jag tror vore väldigt bra? Det lade jag till själv.
            </seg>
            <seg n="04782183">
              När ska hon eller hon vara klar med sitt arbete?
            </seg>
            <seg n="02ea8a58">
              Jag kan konstatera att holmöborna ännu inte kan se någon ljusning
              i sikte. Jag hoppas att vi efter den här debatten har kommit ett
              litet steg närmare en ljusning. Det här har utretts i åtta år.
              Nu ska vi vidare, och frågan ska lösas.
            </seg>
            <seg n="d3241daa">
              Att Länsstyrelsen Västerbotten har fått ett förnyat uppdrag från
              regeringen att fortsätta att staka och hålla en förbindelse över
              isen mellan Holmön och fastlandet innebär i praktiken ingen förbättring
              för de boende på Holmön. Det fortsätter som i dag.
            </seg>
            <seg n="7ff3c249">
              Jag vet att länsstyrelsen gör ett bra jobb. Jag sitter själv
              i dess styrelse. Jag vet att den inte har fått uppdraget. Men
              det kanske är på väg. Jag återkommer i mitt sista inlägg.
            </seg>
          </u>
          <note type="speaker" n="65e4a4ba">
            Anf. 61 ULLA LÖFGREN (m):
          </note>
          <u who="ulla_lofgren_fb867d" xml:id="i-16a426494d8bed83-3" n="8149c8e7">
            <seg n="2ef28250">
              Fru talman! Jag tänker inte hålla på att käbbla om att det har
              tagit tid och att det är viktigt att det kommer till ett slut.
              Det är inte meningsfullt. Men lika fullt vore det bra med ett
              klart besked.
            </seg>
            <seg n="d707ca5a">
              Det handlar just om ovissheten. När får vi veta? Törs vi satsa?
              Vi behöver ett slutdatum. Kan ministern ge ett slutdatum, att
              den och den dagen ska förhandlingsmannen vara färdig? Då får holmöborna
              veta hur det blir i framtiden.
            </seg>
          </u>
          <note type="speaker" n="02477160">
            Anf. 62 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-22" n="fd2312ed">
            <seg n="cc8a9c90">
              Fru talman! Ett datum när förhandlingspersonen ska vara klar
              kan jag inte ge löfte om i dag. Men jag ska försöka förtydliga
              mig lite grann i de fyra frågor som Gunilla Tjernberg ställde.
            </seg>
            <seg n="5cd60c23">
              Den första gav jag ett svar i mitt förra inlägg. Vi förhandlar
              nu intensivt om den transportpolitiska propositionen. Jag är väldigt
              optimistisk. Vi kommer snart att gå fram med den. Men om något
              som jag inte känner till i dag skulle medföra att vi skjuter den
              framåt ytterligare en tid rycker jag loss den här frågan. Det
              gäller 13 enskilda färjeleder där vi av olika skäl måste hitta
              lösningar.
            </seg>
            <seg n="425c5afa">
              Det är också svaret på en av Gunilla Tjernbergs frågor, nämligen
              om det finns någon frihet i uppdraget. Det måste det göra. Jag
              är inte säker på att vi hittar samma typ av lösning för alla färjeleder.
              Där får det vara en öppenhet som bygger på lokala och regionala
              idéer och möjligheten till lokal och regional förankring.
            </seg>
            <seg n="364409c8">
              Vi har samma behov att kunna garantera servicen och kunna planera
              både för privatpersoner och för företagare. Men jag är öppen för
              att lösningarna för färjelederna ibland kan se olika ut beroende
              på förutsättningarna lokalt och regionalt.
            </seg>
            <seg n="dd2fc1a3">
              Uppdraget ska vara att hitta lösningar för de 13 enskilda färjeleder
              som nu finns runtom i landet. Ibland kan det vara privata aktörer
              som upphandlas. Ibland kan det vara myndigheter som ska få det
              specifika uppdraget.
            </seg>
            <seg n="9e327809">
              En fråga gällde när förhandlingspersonen kan vara klar. Det vågar
              jag inte säga. Men jag skulle uppskatta om man när man tittar
              på de 13 enskilda färjelederna kan vara beredd att låta lösningarna
              få ta lite olika lång tid. Man måste inte vara klar med alla 13
              lederna, eller med tio eller åtta.
            </seg>
            <seg n="71d31ed8">
              I den mån man hittar en lokal och regional koppling, där man
              har samsyn om hur lösningen kan se ut för att garantera kommunikationen
              i framtiden, kan man också avsluta arbetet med just den färjeleden
              och fortsätta med de andra. Den friheten måste också finnas för
              förhandlingspersonen.
            </seg>
          </u>
          <note type="speaker" n="530b125f">
            Anf. 63 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-46256808c505537b-1" n="b008199d">
            <seg n="84e812a0">
              Fru talman! Jag tackar för svaret, som känns hoppfullt.
            </seg>
            <seg n="0948430d">
              Jag skulle vilja måla upp en vision i arbetet. Den skulle kunna
              se ut ungefär så här. Man skulle ge holmöborna en tid på tre år
              att visa att det man talar om har substans. Det kan vara en kostnad
              på ett par miljoner per år. Lite medel ska naturligtvis tillföras.
              Med det skulle man kunna öka turtätheten. Därigenom får man en
              turlista för att både bo och pendla. Det skulle öka möjligheten
              att åka emellan.
            </seg>
            <seg n="a3392512">
              Här tror jag att det skulle vara bra om man hade med Umeå kommun,
              Vägverket, länsstyrelsen, Glesbygdsverket och naturligtvis holmöborna,
              dem skulle jag nämnt först. Det skulle vara självklara partner
              för att utforma en sådan lösning. Där har en förhandlingsman eller
              förhandlingskvinna en mycket viktig funktion. Det är en sådan
              lösning jag sett framför mig när jag tänkt väldigt mycket på det.
              Jag skickar med det.
            </seg>
            <seg n="61bc129e">
              Det är så vi är överens om att det är; det handlar om att få
              en fungerande och tillfredsställande kommunikation. Det är viktigt
              att detta löses för Holmön.
            </seg>
            <seg n="90e41c15">
              Om det finns möjligheter till arbetspendling och möjligheter
              att bo och leva på en ö så får vi öar som utvecklas och som också
              kommer att kunna ge andra som inte bor på ön en fantastisk möjlighet
              att se och upptäcka dess natur. De kan få göra en livskvalitetsresa
              som vi har ett ansvar för.
            </seg>
            <seg n="e0dcbd55">
              Det är min förhoppning att arbetet ska kunna komma till stånd
              för att möjliggöra för Holmön att vara det viktiga paradis på
              jorden som det är.
            </seg>
          </u>
          <note type="speaker" n="e38e13c6">
            Anf. 64 Statsrådet ULRICA MESSING (s):
          </note>
          <u who="unknown" xml:id="i-0efd879fa36469d2-23" n="fd2312ed">
            <seg n="ea53556d">
              Fru talman! Jag vill understryka att vi kommer att arbeta vidare
              med frågan, och jag vill gärna hålla ihop den med den transportpolitiska
              propositionen. Men jag drar mig inte för att rycka loss den om
              jag känner en oro för tidtabellen.
            </seg>
            <seg n="8ed64e08">
              Om vi tre ses här igen för ytterligare en interpellationsdebatt
              så hoppas jag att vi inte diskuterar varför det inte har blivit
              någon lösning, utan vad vi tycker om den lösningen. Jag är mån
              om att detta får ett positivt slut.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="dc698860">
            10 § Svar på interpellation 2005/06:73 om arbete för funktionshindrade
          </note>
          <note type="speaker" n="b00d9b10">
            Anf. 65 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-0" n="7437ba80">
            <seg n="4e346724">
              Fru talman! Linnéa Darell har frågat mig vilka åtgärder jag kommer
              att vidta för att fler funktionshindrade ska ges möjlighet till
              arbete och egen inkomst. Linnéa Darell hänvisar till den levnadsnivåundersökning
              som genomförts av utredningsinstitutet Handu 2005.
            </seg>
            <seg n="1210ffce">
              Till att börja med vill jag lyfta fram att sysselsättningsmålet
              är ett överordnat mål för regeringen som självfallet också omfattar
              funktionshindrade. Ansvaret för att öka sysselsättningen är därför
              något som sträcker sig över flera politikområden. För att lyckas
              krävs också ett starkt engagemang från alla samhällssektorer,
              inte minst näringslivet och de fackliga organisationerna. Arbetsmarknadspolitiken
              spelar en viktig roll eftersom anställningar i Samhall, lönebidrag
              med mera i många fall är helt avgörande för att vissa funktionshindrade
              ska få ett jobb. Men det räcker inte. Det behövs en rad olika
              åtgärder för att förbättra situationen, till exempel att höja
              utbildningsnivån eftersom den är generellt lägre för personer
              med funktionshinder jämfört med befolkningen i övrigt. Arbetet
              med att förebygga och bekämpa diskriminering är prioriterat av
              regeringen liksom att förbättra tillgängligheten i samhället.
            </seg>
            <seg n="a30cc519">
              Enligt Statistiska centralbyrån finns i dag en miljon människor
              som anser sig ha någon form av funktionshinder. Av dessa anser
              ca 600 000 personer att också deras arbetsförmåga är nedsatt.
            </seg>
            <seg n="232c3789">
              Det är så att kvinnor och män som har ett funktionshinder alltid
              har haft en högre arbetslöshet än befolkningen i övrigt. Det är
              inte bra. Kvinnor med funktionshinder har högre arbetslöshet än
              män. Det är viktigt att detta särskilt uppmärksammas inom arbetsmarknadspolitiken.
            </seg>
            <seg n="697e57d7">
              Inom arbetsmarknadspolitiken finns sedan många år särskilda resurser
              avsatta för att underlätta för personer med funktionshinder som
              medför nedsatt arbetsförmåga att få ett jobb. Dessa har också
              utökats varje år sedan början av 90-talet, från 52 000 personer
              år 1994 till 61 000 personer år 2004. I medel motsvaras detta
              av en skillnad på drygt 1 miljard kronor. Arbetsförmedlingen prioriterar
              personer som har funktionshinder som medför nedsatt arbetsförmåga,
              och de får också relativt sett mer resurser än övriga.
            </seg>
            <seg n="93259c3f">
              Regeringen har ändå funnit att det är nödvändigt att höja ambitionen
              för att få en ökad effektivitet och kvalitet i de olika insatserna.
              Regeringen har bland annat beslutat att från den 1 juli 2005 höja
              den högsta bidragsgrundande lönekostnaden i lönebidraget från
              13 700 kr till 15 200 kr. I budgetpropositionen för 2006 har en
              höjning av den bidragsgrundande lönekostnaden aviserats från och
              med 2007 till 16 700 kr.
            </seg>
            <seg n="5e4e07c6">
              I samma proposition föreslår regeringen flera insatser för att
              underlätta för funktionshindrade att få ett arbete. Bland annat
              kommer en modell i tre steg att införas där den första insatsen
              är en period med kartläggning och vägledning för personer som
              står mycket långt ifrån arbetsmarknaden. Det andra steget, utvecklingsanställning,
              ska under ett år kunna erbjudas personer som har ett funktionshinder
              som medför nedsatt arbetsförmåga. Genom att pröva att arbeta på
              en arbetsplats där också inslag av till exempel rehabilitering
              finns prövas individens möjlighet till att få en anställning ytterligare.
              För dem som trots detta inte kunnat få en anställning på den reguljära
              arbetsmarknaden finns också ett tredje steg anställning i Samhall
              eller en trygghetsanställning. Trygghetsanställning får anordnas
              av alla arbetsgivare och ska vara ett komplement till Samhall
              för att bredda arbetsmöjligheterna för gruppen.
            </seg>
            <seg n="2be72875">
              När det gäller arbetsgivarnas medfinansieringsansvar för sjukpenningkostnaderna
              är min bedömning att detta kommer att leda till positiva effekter
              för de allra flesta, bland annat genom ökade satsningar på rehabilitering
              och deltidssjukskrivning. För att minska risken för selektion
              på arbetsmarknaden finns också ett högriskskydd som innebär att
              arbetsgivarens medfinansieringsansvar inte ska gälla en arbetstagare
              som har en sjukdom som medför risk för en eller flera längre sjukperioder.
              Jag kommer att följa den här reformen mycket noga. Externa aktörer
              kommer att få i uppdrag att utvärdera effekterna av den.
            </seg>
          </u>
          <note type="speaker" n="c1c3c50f">
            Anf. 66 LINNÉA DARELL (fp):
          </note>
          <u who="linnea_darell_51713a" xml:id="i-e3b1d60c183676b7-0" n="ed4e04cb">
            <seg n="e6108277">
              Fru talman! Tack för det utförliga svaret! Det är alltid trevligt
              att debattera med arbetslivsministern, men som framgår av interpellationen
              hade jag tänkt mig att jag skulle höra hur din kollega Berit Andnor,
              som är ansvarig för handikappolitiken, ser på det dystra faktum
              som Levnadsnivåundersökningen redovisade.
            </seg>
            <seg n="f975d918">
              Å andra sidan finns det väl ett värde i att situationen på arbetsmarknaden
              för personer med funktionshinder diskuteras just utifrån det politikområde
              som omfattar arbetsmarknadsfrågorna, så det blir säkert en bra
              debatt ändå. Men jag kommer in på en del frågor som kanske inte
              precis är arbetslivsministerns.
            </seg>
            <seg n="fe26a338">
              Fru talman! Oavsett om konjunkturen är bra eller dålig har funktionshindrade
              alltid en svår situation på arbetsmarknaden. De statliga insatserna
              för att stärka deras ställning är därför mycket viktiga och måste
              alltid prioriteras. Arbetslinjen ska gälla, och förtidspensioneringar
              ska undvikas i största möjliga utsträckning. Så långt som möjligt
              ska personer med nedsatt arbetsförmåga ha ett reguljärt arbete.
            </seg>
            <seg n="0be5b9c7">
              Majoriteten av dem behöver dock någon form av stöd eller anpassning
              för att det ska vara möjligt. Det kan handla om hjälpmedel, anpassade
              lokaler, transporter till och från arbetsplatsen eller personligt
              biträde. Men allra vanligast verkar behovet vara av att anpassa
              arbetstid, arbetstempo och arbetsuppgifter.
            </seg>
            <seg n="2b224b67">
              Många har i dag anställningar med lönebidrag, precis som nämndes
              i interpellationssvaret. Vi har från Folkpartiet ganska länge
              drivit frågan om att höja taket. Därför välkomnar vi den höjning
              som gjordes från den 1 juli i år och även den höjning som aviseras
              från 2007.
            </seg>
            <seg n="f8779db3">
              För de människor som omfattas av lagen om stöd och service, LSS,
              kan ibland möjligheterna att få ett arbete vara ännu mer begränsade.
              Men möjligheten måste alltid få prövas.
            </seg>
            <seg n="50f4206c">
              Jag träffade för en tid sedan fyra funktionshindrade ungdomar
              i Norrköping. De hade många förslag rörande studier och arbete.
              De kommenterade också några företeelser som det finns anledning
              för oss beslutsfattare att reflektera över. Bland annat frågade
              de: Varför går funktionshindrade ungdomar till Försäkringskassan
              efter avslutad gymnasieutbildning och inte till arbetsförmedlingen,
              som kamraterna utan funktionshinder? Och varför förändras samhällets
              förväntningar på oss efter skolan? Under skoltiden förväntas vi
              klara av ungefär samma saker och ta samma ansvar som kamraterna,
              men efter utbildningen räknas man liksom inte, sade de. Vadå jobb?
              Det är det bemötande de upplever att de ofta får.
            </seg>
            <seg n="900909de">
              Jag har läst i budgetpropositionens skrivningar om unga funktionshindrade.
              Jag vet också att det finns särskilda handläggare på flera arbetsförmedlingar.
              Men förändringarna tar så oerhört lång tid. Som jag ser det måste
              det till ett aktivt opinionsarbete.
            </seg>
            <seg n="e432466c">
              Fru talman! Hans Karlsson beskriver regeringens nya trestegsmodell
              som ska öka möjligheterna att hitta rätt jobb. Steg ett avser
              kartläggning och vägledning till arbetssökande med oklar problemställning.
              Denna metod ska tillämpas för alla arbetssökande oberoende av
              om funktionshinder föreligger eller inte.
            </seg>
            <seg n="f9a2890d">
              Jag kritiserar inte de goda avsikterna, men jag frågar mig vad
              arbetsförmedlingen gör i dag när man har arbetssökande med oklar
              problemställning. Är det inte en ganska vanlig företeelse? Eftersom
              alla med oklar problemställning uppenbarligen ska ingå i den nya
              satsningen med steg ett är min direkta fråga: Vilket utrymme ges
              då de som bevisligen har ett funktionshinder som hindrar dem från
              att få ett jobb? Kommer de även fortsättningsvis att hamna i bakvattnet?
            </seg>
          </u>
          <note type="speaker" n="90b4e037">
            Anf. 67 LARS-IVAR ERICSON (c):
          </note>
          <u who="unknown" xml:id="i-0efd879fa36469d2-24" n="fd2312ed">
            <seg n="db73651a">
              Fru talman! Allra senast 2010 vill vi uppnå ett samhälle tillgängligt
              för alla. I tillgänglighetsbegreppet ingår också rätten till arbete.
              I våras ställde jag en interpellation till ministern som handlade
              om arbetshandikappades situation. Därför känns det naturligt att
              ansluta här i kväll.
            </seg>
            <seg n="20be4add">
              Vi fick några aktuella siffror från Ams vid en intern utfrågning
              i arbetsmarknadsutskottet i förra veckan. Siffrorna visar antalet
              inskrivna funktionshindrade vid arbetsförmedlingen tredje kvartalet
              i år. Antalet arbetslösa var 22 000 och antalet sysselsatta i
              konjunkturprogram var 25 000. 64 000 finns i kategorin särskilda
              handikappinsatser. Det är helt klart att vi har en stor grupp
              här med behov av många åtgärder.
            </seg>
            <seg n="c217f150">
              Jag ser i svaret att ministern redogör för hur olika insatser
              ska ske för att få funktionshindrade i arbete. Jag tycker att
              det är bra att regeringen har lyssnat till Centerpartiets krav
              på att höja lönebidragen. Vi skulle i och för sig vilja höja dem
              ytterligare. Men jag undrar hur det går med några andra viktiga
              bidrag, nämligen bidragen till arbetsplatsanpassning och arbetsbiträden.
              Kan inte de också höjas?
            </seg>
            <seg n="6c14623b">
              Jag undrar också om det är möjligt att förbättra möjligheterna
              för personer som har passerat pensionsåldern att fortsätta arbeta
              trots funktionshinder. Vi i Centerpartiet vill att så ska vara
              fallet. Det ska finnas lönebidrag om arbetstagare och arbetsgivare
              är överens.
            </seg>
            <seg n="da48d535">
              Hur kan vi på bästa sätt uppmuntra funktionshindrade att starta
              egna företag? Borde det inte där finnas motsvarande resurser som
              lönebidrag och tidigare nämnda bidrag?
            </seg>
            <seg n="398df3d9">
              Jag delar Linnéa Darells oro för effekterna av arbetsgivarens
              medfinansieringsansvar för sjukförsäkringen. Jag vet att det också
              är fallet med arbetsgivare och handikapporganisationen. De hyser
              samma oro.
            </seg>
            <seg n="fd6e2ade">
              Svenskt Näringsliv i Skåne gjorde en undersökning. De skickade
              ut en enkät till 535 företagsledare i Skåne. 96 % av dem svarade
              att de i något avseende kommer att skärpa kraven när de anställer
              med denna nya lagstiftning. De tycker att det är tråkigt att redan
              utsatta grupper med ett av lagstiftaren uttalat särskilt skyddsläge
              verkar kunna få det ännu tuffare på arbetsmarknaden. Framför allt
              kommer en betydande mängd företag med all sannolikhet att undvika
              att anställa och nyrekrytera på grund av de mörkade ekonomiska
              risker som detta innebär.
            </seg>
            <seg n="f6c0ce02">
              Till slut vill jag läsa upp en kommentar från Carina Bergström
              Bång som är vice ordförande i HSO, det vill säga en organisation
              för handikappade, i Skåne. Hon säger så här: Sparka inte på dem
              som redan ligger. Det är redan tufft för handikappade att ta sig
              in på arbetsmarknaden. Den här lagen kommer att göra det stört
              omöjligt.
            </seg>
          </u>
          <note type="speaker" n="bd4191f8">
            Anf. 68 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-1" n="7437ba80">
            <seg n="388933bb">
              Fru talman! Jag är lite förvånad över att Linnéa Darell interpellerade
              på det här temat av det enkla skälet att det är länge sedan som
              regeringen har redovisat så mycket när det gäller att stärka arbetsmarknaden
              och arbetsmöjligheterna för funktionshindrade. Alla de förslag
              som jag räknade upp i mitt svar finns i budgetpropositionen. Jag
              känner inte att vi inte har satsat tvärtom.
            </seg>
            <seg n="4ad99c33">
              Med risk för att skapa en viss irritation kan jag ändå inte låta
              bli att ställa frågan: Vad är alternativet i alliansens politik?
              Jag hittar ingenting som stämmer överens med de ambitioner som
              ni båda ger uttryck för när det gäller de funktionshindrade, förutom
              förstås försämringarna i a-kassan och sjukpenningen.
            </seg>
            <seg n="e54ccb2c">
              Linnéa Darell frågar vad arbetsförmedlingen gör i dag. De ska
              förstås göra kartläggningar redan i dag, men det går att göra
              mycket mer systematiskt och sätta in detta i sitt sammanhang där
              det i tre steg ska leda till att hela tiden undersöka förutsättningarna
              för människor att komma närmare ett reguljärt arbete. Det är en
              systematisering och en fokusering som är väldigt viktig.
            </seg>
            <seg n="bbbb6a8a">
              Lars-Ivar Ericson säger att man borde höja och göra mera och
              nämner arbetsbiträden. Det är lätt att hålla med om. Jag skulle
              också vilja göra mera. Där tvingas vi som alla andra i sådana
              här situationer att prioritera. Vi har gjort den här prioriteringen.
              Det betyder inte att vi inte tycker att det är viktigt med andra
              insatser.
            </seg>
            <seg n="4bbf7c17">
              Fru talman! Avslutningsvis i den här repliken vill jag säga att
              Linnéa Darell tar upp medfinansieringen som ett hot och en risk
              för de funktionshindrade. Jag delar inte den uppfattningen. Det
              är svårt redan i dag för dessa människor. Jag tror inte att det
              blir svårare. Jag tror inte att de kommer längre ifrån. Jag vill
              understryka det jag sade i mitt första interpellationssvar, nämligen
              att vi startar en väldigt omfattande uppdragsgenomgång av medfinansieringen
              under våren. Jag tror att det är tio eller elva områden som vi
              vill att oberoende forskare och utredare ska titta på. Det handlar
              inte minst om effekterna på arbetslöshet och ökad risk för selektering.
              Vi vill verkligen veta om det blir som jag tror eller om det blir
              som de mer tveksamma tror.
            </seg>
            <seg n="3093136b">
              Vi kommer att titta på effekterna när det gäller småföretag och
              ekonomiska konsekvenser på verksamheter. Vi kommer att titta på
              effekter på sjukvården och Försäkringskassans arbete. Vi kommer
              att kunna följa den stora förändring som vi gör på ett bra sätt.
              I grunden tror jag att det är bra också för personer som har en
              svag ställning på arbetsmarknaden att vi får i gång fler aktiviteter
              i företagen och på arbetsplatserna.
            </seg>
          </u>
          <note type="speaker" n="f33edf1a">
            Anf. 69 LINNÉA DARELL (fp):
          </note>
          <u who="linnea_darell_51713a" xml:id="i-e3b1d60c183676b7-1" n="ed4e04cb">
            <seg n="492e828c">
              Fru talman! Först har en jag en kommentar till att statsrådet
              är förvånad över att jag har ställt interpellationen därför att
              den socialdemokratiska regeringen nu har redovisat så många förslag.
              Men som framgår av interpellationen har jag ställt frågan utifrån
              den verklighet som finns i dag och som redovisas i levnadsnivåundersökningen.
              Det är ju resultaten som räknas. Jag har inte kritiserat åtgärderna.
              Om de ger effekt om något eller flera år finns det väl anledning
              att föra en diskussion hur det ser ut och vilka som kommer i fråga.
            </seg>
            <seg n="0edf19bf">
              Jag vill också komma in lite grann på det här med medfinansiering.
              Det är bra att det kommer att bli en bred utvärdering, men jag
              blir väldigt förvånad över kommentaren från arbetslivsministern
              då han säger: De har det svårt redan, så jag tror inte att de
              kan få det svårare.
            </seg>
            <seg n="91c40128">
              Är det inte en konstig inställning från en regering att införa
              någonting och vara osäker på huruvida det kommer att försvåra
              eller inte, någonting som skulle riskera att drabba grupper som
              redan har det svårt? Borde inte regeringens ambition vara att
              införa sådant som skulle göra det lättare för de utsatta grupperna
              på arbetsmarknaden att få ett jobb?
            </seg>
            <seg n="5e8a0342">
              Det är inte heller bara vi från oppositionen som är oroliga för
              den här utvecklingen. Jag läste kommentarerna kring levnadsnivåundersökningen,
              och där säger DHR:s ordförande att hon är bekymrad över att arbetsgivarna
              tror att funktionshindrade är mer sjuka och därmed kostar mer
              att anställa. Den här frågan finns alltså, och Lars-Ivar tog också
              upp ett citat från handikappföreträdare. Min tro är ändå att de
              rätt väl känner hur det blåser när de och deras medlemmar försöker
              få jobb.
            </seg>
            <seg n="933b980e">
              I svaret talas det om högriskskyddet. Det här möter vi alltid
              från vänsteralliansen när vi tar upp den här frågan: Det finns
              ett skydd som ska minska risken för selektion. Men det är ju inte
              riktigt det som det handlar om. Det handlar om svårigheten att
              inte veta om skyddet kommer att vara tillräckligt eller inte.
            </seg>
            <seg n="00716c7a">
              Jag vill fråga igen om den olycksaliga pålagan på arbetsgivarna.
              Är svaret att man får avvakta den här utvärderingen? Jag vill
              ändå säga att jag tycker att det är bra att den är så bred.
            </seg>
            <seg n="83058346">
              Nu har jag väldigt lite tid kvar i det här inlägget, men jag
              skulle också vilja komma in på frågan om tillgänglighet, men jag
              får kanske återkomma till den. Det händer väldigt lite. I svaret
              till mig påtalar arbetslivsministern handlingsplanen, och den
              finns också i budgetpropositionen. Men jag skulle ändå vilja ha
              lite mer beskrivet vad det är som händer för att arbetet med tillgänglighetsfrågorna
              ska snabbas upp, för att gynna dem som behöver komma in på arbetsmarknaden.
            </seg>
          </u>
          <note type="speaker" n="6bd8dc72">
            Anf. 70 LARS-IVAR ERICSON (c):
          </note>
          <u who="unknown" xml:id="i-0efd879fa36469d2-25" n="fd2312ed">
            <seg n="cb8958f7">
              Fru talman! Vid en konferens om socialt företagande den 7 oktober
              kunde jag höra ministern uttrycka sin uppskattning av de sociala
              företagens verksamhet. Jag gladde mig åt att ministern började
              inse vad de företagen kan göra för att få funktionshindrade i
              arbete.
            </seg>
            <seg n="aa9ad33e">
              Sociala företag är viktiga. De finns i många branscher och i
              alla delar av landet. De uppstår ofta i verksamheter där det privata
              ensamt saknar intresse att gå in och där det offentliga inte har
              tillräckliga resurser men där ideella krafter är beredda att gå
              in och göra en stor insats. I Centerpartiets nyligen framlagda
              rapport, Slå samman trygghetsförsäkringarna , uppmärksammar vi
              särskilt den viktiga roll som de sociala företagen har fått på
              arbetsmarknaden i dag. Vi önskar nu att regeringen i högre grad
              än vad som nu sker skulle inse vilken resurs de företagen är.
            </seg>
            <seg n="20749582">
              Nu undrar jag: Hur vill ministern verka för att underlätta de
              sociala företagens verksamhet?
            </seg>
            <seg n="e162d8ac">
              Jag tycker att det står helt klart att den svenska socialförsäkrings-
              och arbetsmarknadsbyråkratin behöver reformeras. På så sätt skulle
              också funktionshindrades inträde på arbetsmarknaden underlättas.
              Vi har flera förslag på förbättringar i rapporten. Jag vet inte
              om ministern har sett den, men jag vill gärna efter debattens
              slut överräcka ett exemplar för framtida studium på departementet.
            </seg>
          </u>
          <note type="speaker" n="75ca7602">
            Anf. 71 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-2" n="7437ba80">
            <seg n="a4da7786">
              Fru talman! Jag får verkligen beklaga, Linnéa Darell, att det
              är jag och inte Berit som är här. När det gäller tillgänglighetsfrågorna
              får vi väl göra så att Linnéa Darell får göra ett mycket mera
              precist försök med Berit Andnor. Jag ska nog inte ge mig in i
              detta, är jag rädd.
            </seg>
            <seg n="ff2f5ee7">
              Det är sant att det är resultatet som räknas, förstås. Jag hade
              varit mera bekymrad över att ta en debatt om de här frågorna om
              vi inte hade varit så hyggligt rustade som vi ändå är för förbättringar.
              Jag både har självförtroende och är full av tillförsikt när det
              gäller att förbättra arbetslivet för de funktionshindrade.
            </seg>
            <seg n="1403d8b3">
              Linnéa Darell berörde frågan om opinionsbildning. Jag håller
              med om det om vi ska gilla varandras inlägg här. Det är mycket
              som behöver göras. Mångas attityder behöver förändras, inklusive
              våra alldeles egna och personliga. Sådana är vi. Men det är klart
              att det är särskilt viktigt när det gäller företagen och arbetsplatserna
              att vi får attitydförändringar till stånd. Där fungerar dessvärre
              verkligheten så att det ju är först när man kommer nära någon
              som har ett funktionshinder på en arbetsplats som man ganska omedelbart
              upptäcker att det där funktionshindret, det har man glömt man
              bara märker att man har en arbetskamrat som gör sitt jobb. Det
              är något fint som inträffar när man själv kommer på att man nog
              hade en förutfattad mening. Just därför är det så rasande viktigt
              att man med den här typen av utvecklingsanställning och så småningom
              trygghetsanställning kan möjliggöra för flera att få visa och
              få övertyga andra genom sitt sätt att vara och arbeta, arbetsgivare
              och arbetskamrater på en arbetsplats, att man kan göra en fullgod
              arbetsinsats. Det är min erfarenhet.
            </seg>
            <seg n="815e9b68">
              Jag vill också säga någonting om medfinansieringen. Det talas
              ofta om denna pålaga, detta ok. Ja, min själ, det är inte så farligt
              med det! Man kan titta på något som oftare än annat inträffar:
              En anställd är sjuk i sex månader i ett företag med låt oss säga
              tre anställda det är ju ett sårbart företag. Där blir det inte
              en merkostnad. Det blir en lägre kostnad. 4 000 kr lägre kostnad
              blir det med det nya systemet för det lilla företaget som har
              en anställd.
            </seg>
            <seg n="418471bb">
              Jag har räknat på worst case . Vad är det värsta som kan inträffa
              i ett företag? Vi kan ta samma företag med tre anställda. Ja,
              det är naturligtvis att alla blir sjuka ett helt år 100 % sjukfrånvaro.
              Då blir det en ökad kostnad. Men den ökade kostnaden blir ungefär
              16 800 kr. Om alla är sjuka ett helt år så blir det den ökade
              kostnaden. Det är worst case , som sannolikt inte inträffar någonstans.
            </seg>
            <seg n="a1eca8dd">
              Jag skulle gärna vilja att vi var flera som också kunde räkna
              på exempel utan att vi skrämmer upp företagen i onödan.
            </seg>
          </u>
          <note type="speaker" n="319d807e">
            Anf. 72 LINNÉA DARELL (fp):
          </note>
          <u who="linnea_darell_51713a" xml:id="i-e3b1d60c183676b7-2" n="ed4e04cb">
            <seg n="144ce75d">
              Fru talman! Jag är ändå ganska övertygad om att varje företagare
              kan räkna och tänka igenom sina förutsättningar, så jag har ingen
              anledning att ha större tilltro till en företrädare för en regering
              som har lite svårt med det där att förstå hur företag tänker och
              räknar. Ni får nog själva jobba med att övertyga dem om att det
              är ni som har rätt. Det verkar inte vara så framgångsrikt.
            </seg>
            <seg n="cc1fff4c">
              Tillgängligheten får jag debattera med Berit Andnor. Ja, precis,
              men i det här sammanhanget är det så här: När jag visste att det
              var vi som skulle debattera läste jag också det avsnitt i budgeten
              som handlade specifikt om arbetsmarknad.
            </seg>
            <seg n="72acf290">
              Där finns faktiskt en hänvisning till den handlingsplan för ökad
              tillgänglighet som kammaren antog för drygt fem år sedan och som
              säger att Sverige 2010 ska vara mer tillgängligt än i dag detta
              utifrån det faktum att jobb ger möjligheter till ökad delaktighet
              i samhället. Det vore nog bra om man drev den här frågan framåt
              också på arbetsmarknadsområdet för det verkar inte finnas någon
              riktigt stark drivkraft i Socialdepartementet.
            </seg>
            <seg n="64a7a4f4">
              Jag konstaterar dock att det finns många förslag. Jag tackar
              för debatten och hoppas att vi kan se resultat och att dessa inte
              dröjer lika länge som det tycks göra när det gäller tillgängligheten.
              Jag hoppas också att vi tillsammans kan säga till de funktionshindrade
              ungdomarna både i Norrköping och på andra håll att de självklart
              ska kunna vända sig till arbetsförmedlingen efter avslutad gymnasieutbildning
              och att ingen ska kunna säga: Vadå jobb? Det handlar om att alla
              ska ha den möjligheten.
            </seg>
          </u>
          <note type="speaker" n="aa90bb15">
            Anf. 73 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-3" n="7437ba80">
            <seg n="34094ac6">
              Fru talman! Jag får också tacka för debatten.
            </seg>
            <seg n="4a0fabf2">
              Låt mig bara vända mig till Lars-Ivar Ericson, vilket jag glömde
              i den förra repliken. När det gäller de sociala företagen, där
              jag gott medger att jag har mycket att lära, är det inget dåligt
              engagemang. Jag kommer tillbaka till det så småningom. Det görs
              mycket bra saker. Det är fint.
            </seg>
            <seg n="fc55191c">
              Det som jag genast insåg när vi började tala om sociala företag
              är dessa företags möjligheter att vara utförare av trygghetsanställningarna.
              Det kan bli en väldig tillgång med tanke på den kunskap och det
              engagemang som finns bakom den typen av företag. Jag ser verkligen
              fram emot att vi där ska kunna ta steg framåt.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="543c4ce4">
            11 § Svar på interpellation 2005/06:79 om effektiv medicinsk
            rehabilitering
          </note>
          <note type="speaker" n="c997e2e9">
            Anf. 74 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-4" n="7437ba80">
            <seg n="cfe49fa7">
              Fru talman! Ana Maria Narti har frågat statsrådet Berit Andnor
              vilka åtgärder hon avser att vidta för att effektivisera rehabiliteringen
              av sjukskrivna. Arbetet inom regeringen är så fördelat att det
              är jag som ska svara på frågan.
            </seg>
            <seg n="c3099871">
              För många människor är olika former av rehabiliteringsåtgärder
              nödvändiga för att återfå funktions- och arbetsförmågan och kunna
              delta i arbetslivet. Detta förutsätter en effektiv rehabilitering
              som underlättar en snabb återgång i arbete. I regeringens strategi
              läggs fokus på att ta till vara människors arbetsförmåga och åstadkomma
              ett bättre samspel mellan arbetsplatsen, sjukvården och sjukförsäkringen.
            </seg>
            <seg n="4ac2db06">
              Arbetsplatsen har central betydelse för möjligheterna att återgå
              i arbete. De flesta som är kortvarigt sjukskrivna kan återgå till
              sitt tidigare arbete utan några särskilda insatser från arbetsgivaren.
              För långtidssjukskrivna kan det däremot krävas olika åtgärder
              från arbetsgivarens sida för att möjliggöra en återgång i arbete.
              Vanliga och ofta effektiva åtgärder är arbetsanpassning, omplacering
              eller rehabilitering i form av utbildning och arbetsträning.
            </seg>
            <seg n="8c2361e3">
              Att arbetsgivaren verkligen tar sitt ansvar för anställdas rehabilitering
              är således centralt för att åstadkomma en snabb återgång i arbete.
              För att stärka den enskildes ställning och skapa en effektivare
              rehabilitering har regeringen under våren 2005 tillsatt en översyn
              av vissa delar av arbetsgivarens rehabiliteringsansvar. Utredaren
              ska bland annat pröva möjligheten till en arbetsrättslig reglering
              som ger arbetstagaren rätt till en av arbetsgivaren utförd rehabiliteringsutredning.
              Utredaren ska redovisa uppdraget senast den 30 april 2006.
            </seg>
            <seg n="08b7c59b">
              Försäkringskassan har särskilda medel för köp av arbetslivsinriktade
              rehabiliteringstjänster. Dessa medel används i ökad utsträckning
              för köp av de utredningar som behövs för att kunna ta ställning
              till rätten till sjukpenning eller sjukersättning och också behovet
              av rehabilitering. Försäkringskassan har i minskad utsträckning
              köpt aktiva rehabiliteringsåtgärder för sjukskrivna där målet
              med rehabiliteringen är återgång i arbete hos nuvarande arbetsgivare.
              För att kunna upprätthålla arbetsgivarens rehabiliteringsansvar
              är det nämligen viktigt att Försäkringskassan inte övertar dessa
              delar av ansvaret. Emellertid finns det anledning att se över
              gränsdragningen mellan arbetsgivaren och Försäkringskassan för
              att säkerställa att den försäkrade får lämplig rehabilitering.
              Därför ska nämnda utredning även se över Försäkringskassans möjligheter
              att, inom ramen för sitt samordningsansvar, bidra till finansieringen
              av arbetslivsinriktad rehabilitering för försäkrade där målet
              med rehabiliteringen är återgång i arbete hos nuvarande arbetsgivare.
            </seg>
            <seg n="619be011">
              För människor som drabbats av ohälsa och inte har någon arbetsgivare
              eller behöver byta anställning har berörda myndigheter ett avgörande
              ansvar. Regeringen har vidtagit en rad åtgärder för att åstadkomma
              en effektiv rehabilitering för dessa människor.
            </seg>
            <seg n="0e686e13">
              Sedan 2003 har regeringen uppdragit åt arbetsförmedlingen och
              Försäkringskassan att upprätta en gemensam verksamhets- och handlingsplan
              för arbetslivsinriktad rehabilitering av arbetslösa sjukskrivna.
              Jag är därför glad att kunna informera Ana Maria Narti om att
              samverkan mellan arbetsförmedlingen och Försäkringskassan kommer
              att stärkas ytterligare. Från och med 2006 avser regeringen att
              utvidga arbetsförmedlingens uppdrag till att omfatta även anställda
              som behöver byta anställning på grund av ohälsa. Försäkringskassan
              och Arbetsmarknadsstyrelsen ska också få i uppdrag att i nära
              samverkan vidta nya och förstärkta insatser för försäkrade som
              är långtidssjukskrivna eller uppbär aktivitetsersättning eller
              tidsbegränsad sjukersättning. Syftet är att ta till vara den arbetsförmåga
              som dessa människor kan ha och att underlätta deras återgång till
              arbetslivet.
            </seg>
            <seg n="f4f95add">
              Sedan 2004 har regeringen givit Försäkringskassa, länsarbetsnämnd,
              landsting och kommun möjlighet att bedriva finansiell samordning
              genom att på lokal och regional nivå bilda samordningsförbund.
              Den finansiella samordningen syftar till att personer med behov
              av samordnade rehabiliteringsinsatser uppnår eller förbättrar
              sin förmåga till förvärvsarbete. Sjuka socialbidragstagare är
              en grupp som kan prioriteras inom ramen för denna samordning.
              Samordningsförbund har bildats i tio län, och ytterligare län
              kommer att beröras under 2006.
            </seg>
            <seg n="5e938277">
              Avslutningsvis, fru talman, vill jag betona hälso- och sjukvårdens
              betydelse för en effektiv rehabilitering. Det är viktigt att sjukskrivningsfrågan
              verkligen prioriteras inom hälso- och sjukvården och att samverkan
              fungerar mellan hälso- och sjukvården och andra aktörer såsom
              Försäkringskassa och arbetsgivare. För att öka hälso- och sjukvårdens
              deltagande i arbetet med att minska sjukfrånvaron avser därför
              regeringen att göra en särskild satsning och lämna bidrag till
              landstingen under åren 20072009.
            </seg>
          </u>
          <note type="speaker" n="1b46fbca">
            Anf. 75 ANA MARIA NARTI (fp):
          </note>
          <u who="ana_maria_narti_aaeac7" xml:id="i-59f6fc3c5aba5b88-0" n="3df73619">
            <seg n="24ea4daa">
              Fru talman! Tack, arbetslivsministern, för svaret.
            </seg>
            <seg n="f0ae6297">
              Det finns en paradox i det svar jag fått. Jag talar om hälsa
              och ohälsa, om rehabilitering och vård. Jag får ett svar på två
              sidor om vad olika tjänstemannagrupper ska göra och några rader
              om sjukvården. Det är mycket konstigt.
            </seg>
            <seg n="30e0f16c">
              Jag tycker att vård är den första åtgärd som ska vidtas om folk
              verkligen är sjuka. Om de behöver speciell behandling för att
              bli av med sina smärtor och sitt sjukdomstillstånd ska de också
              få behandling, och då är det alla andras uppgift att underlätta
              en snabb ingång i rehabiliteringen. Men om tusen tjänstemän och
              trettitusen experter sitter och utreder och redovisar och utreder
              en gång till hinner dessa människor kanske bli fullständigt förlamade
              innan ett beslut fattats.
            </seg>
            <seg n="42dddd8e">
              Jag överdriver inte. Jag minns en tid när det fanns betydligt
              färre sådana expert- och tjänstemannagrupper. I stället kunde
              primärvården remittera till olika rehabiliteringsspecialister
              vilka verkligen åtgärdade en hel del sjukdomsfall. Det var mycket
              enkelt: Hade människorna ont i ryggen på grund av dysfunktioner
              i relationen mellan muskel och skelett kunde sjukgymnasten sätta
              saker och ting på plats. Gällde det lättare former av psykiska
              besvär kunde just den behandling som behövdes komma i gång, som
              samtalsterapi och andra former av terapier, så att människorna
              återfann sin balans och lämnade den långa sjukskrivningen.
            </seg>
            <seg n="53a59f78">
              Hela den här historien med väldigt många ansvariga och väldigt
              många processer som ska äga rum innan rehabiliteringen träder
              i kraft kostar väldigt mycket. Jag betraktar det som omänskligt.
              Det är omänskligt att tvinga människor som lider att sitta och
              vänta på att specialistgrupper en gång till ska utreda det som
              redan är utrett.
            </seg>
            <seg n="553bc157">
              Riksrevisionens rapport om Försäkringskassans verksamhet pekade
              just på detta: Försäkringskassan har slutat nästan att köpa rehabilitering
              och köper bara utredning på utredning, vilket resulterar i att
              det till slut inte finns några pengar till medicinsk rehabilitering.
            </seg>
            <seg n="e6ee7c36">
              Kan vi inte enkelt och mänskligt tala om enkla saker? Kan vi
              inte i stället för att tala om alla dessa grupper av specialister
              och utredare tala om smärta, om lidande och om medicinska insatser
              för att göra slut på lidandet och smärtan?
            </seg>
          </u>
          <note type="speaker" n="b20c45f8">
            Anf. 76 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-5" n="7437ba80">
            <seg n="6fb9617f">
              Fru talman! Det verkar som om det inte är alldeles enkelt för
              riksdagens ledamöter att hitta rätt minister för interpellationsdebatterna.
              Är det medicinsk rehabilitering vi ska prata om är det vårdministern.
              Tycker Ana Maria Narti inte att det är meningsfullt att prata
              om arbetslivsinriktad rehabilitering tänker inte jag insistera
              på att fortsätta göra det.
            </seg>
            <seg n="2b4720e1">
              Jag redovisar det som vi har lagt fram förslag om och som kommer
              att genomföras för att förbättra den arbetslivsinriktade rehabiliteringen.
              Den ska träda till när den medicinska rehabiliteringen är klar.
              Huvudansvaret för den arbetslivsinriktade rehabiliteringen har
              arbetsgivaren.
            </seg>
            <seg n="96c08e27">
              Sedan har vi fått kritik från Riksrevisionen, precis som Ana
              Maria Narti säger. Det har resulterat i att vi tillsatt en utredning,
              som blir klar i vår, för att klarlägga gränssnittet mellan arbetsgivarens
              och Försäkringskassans rehabilitering och dessutom stärka den
              anställdes rätt. Men det känns inte särskilt meningsfullt att
              fördjupa sig i detta när det egentligen är någonting annat som
              Ana Maria Narti vill diskutera.
            </seg>
            <seg n="2c2d9a02">
              Dock kan man tillåta sig att undra: Vad är det borgerliga alternativet?
              Var finns förslagen som skulle kunna förbättra det som Ana Maria
              Narti så engagerat pratar om? Det jag kan hitta i den borgerliga
              alliansens förslag är minskad ersättning, ökad kontroll, reducerad
              ålderspension och minskade drivkrafter för arbetsgivarna. Något
              annat hittar inte jag. Jag tycker att det borde kännas pinsamt
              för en så socialt engagerad person som Ana Maria Narti, men det
              är ju inte heller mitt problem.
            </seg>
          </u>
          <note type="speaker" n="4133d2e2">
            Anf. 77 ANA MARIA NARTI (fp):
          </note>
          <u who="ana_maria_narti_aaeac7" xml:id="i-59f6fc3c5aba5b88-1" n="3df73619">
            <seg n="b31d9bc3">
              Fru talman! Det är sant att jag skrev om medicinsk rehabilitering.
              Jag ställde faktiskt frågan till kammarkansliet när jag skickade
              in interpellationen om det inte var till socialminister Berit
              Andnor som detta skulle gå. På den punkten är vi alltså helt överens,
              men sedan finns det många andra saker som vi skulle kunna diskutera.
            </seg>
            <seg n="52dc5d21">
              När det gäller sjukersättningen vet arbetslivsministern mycket
              väl att Folkpartiet inte är anhängare av minskade ersättningar.
              Den minskning av sjukersättningen som kan komma i fråga är obetydlig.
            </seg>
            <seg n="c5a79dc3">
              I Folkpartiets dokument finns det mycket klara och tydliga åtgärder
              för snabb rehabilitering att patienten inte ska vänta på rehabilitering,
              att utredning inte ska följa på utredning och att allt detta ska
              äga rum smidigt. Vi vill till och med ha en garanti om kort väntetid
              för sådana utredningar.
            </seg>
            <seg n="9a2c23dc">
              Det verkar alltså som om min interpellation har fallit bredvid
              målet. Jag tycker dock fortfarande att frågan är aktuell. Vi såg
              för inte så länge sedan på tv om en hantverkare som hade blivit
              skadad i höger hand. Försäkringskassan sade att han kunde jobba
              med vänster hand, vilket han inte kunde göra eftersom han var
              högerhänt. Då gick han till arbetsförmedlingen. Han ville ha a-kassa
              eftersom han inte kunde jobba men inte fick sjukpenning. Då fick
              han höra att han var för sjuk för att få a-kassa.
            </seg>
            <seg n="e8c12cc3">
              Vi är alltså långt ifrån att ha löst problemen med alldeles för
              komplicerade system som inte kommunicerar med varandra tillräckligt
              bra. Det finns väldigt många människor som i dag faller mellan
              stolarna, mellan de här stora och tunga systemen. Det är därför
              jag hoppas att vi kommer tillbaka till en situation där en läkare
              remitterar till rehabilitering och patienten går till rehabilitering
              och blir väsentligt förbättrad och återkommer till arbetet utan
              inblandning av alldeles för många specialister, utredare och tjänstemannagrupper.
            </seg>
          </u>
          <note type="speaker" n="31dbd6fd">
            Anf. 78 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-6" n="7437ba80">
            <seg n="0a9bd7f5">
              Fru talman! För ett par år sedan var frågan i varannan interpellation:
              Hur tänker statsrådet bära sig åt för att minska sjukfrånvaron
              på det sätt som regeringen har utlovat? Då tänkte jag att det
              kan komma en tid då jag får interpellationer som ställer frågan:
              Hur gjorde statsrådet för att minska sjukfrånvaron på det sätt
              som regeringen tänkte sig?
            </seg>
            <seg n="e0c13b33">
              Det går riktigt bra. Vi har nu ungefär 30 % minskning av sjukfrånvaron
              de senaste tre åren på grund av olika insatser. Många har arbetat
              väldigt duktigt med det, från enskilda individer till arbetsgivare
              och försäkringskassor. Vi har också vidtagit en del åtgärder som
              är mindre populära hos människor men inte desto mindre viktiga.
              Försäkringskassan har i större utsträckning börjat pröva rätten
              till sjukpenning och bedöma människors arbetsförmåga på ett noggrannare
              sätt. Detta har lett till att våra system, och det gäller både
              Försäkringskassan och arbetsförmedlingen, inte har förmått att
              lösa ut rollfördelningen mellan sig på ett bra sätt för alla människor
              som har hamnat i de här situationerna. Det är detta som många
              kallar för problemet med att trilla mellan stolarna.
            </seg>
            <seg n="c1ff47a5">
              Det är ett problem som finns. Det är inte av stor kvantitativ
              omfattning, men det är inget argument. Varje individ som råkar
              ut för att inte bli väl, rätt och snabbt behandlad av våra försäkringskassor
              eller arbetsförmedlingar har anledning att vara missnöjd. Därför
              är det nolltolerans för mitt vidkommande gentemot Försäkringskassan
              och arbetsförmedlingen när det gäller misstag som begås mot enskilda
              individer vid övergången från, som det ju handlar om, Försäkringskassan
              till arbetsförmedlingen. Där har båda myndigheterna kommit överens
              om hur detta i fortsättningen ska skötas mycket bättre.
            </seg>
            <seg n="acf47903">
              Jag vill se resultaten av detta innan jag fäller något omdöme,
              men vi är inte framme vid den situationen att jag kan säga att
              det inte är någon som inte trillar mellan stolarna när det gäller
              övergången från att ha varit sjukskriven, och ofta sjukskriven
              länge, till att i stället behöva arbetsförmedlingens tjänster
              för att komma tillbaka till arbetslivet.
            </seg>
            <seg n="746ebb68">
              Det där ser jag som en av mina viktigaste uppgifter när det gäller
              att hantera sjukskrivningsfrågorna och hälsofrågorna den närmaste
              tiden. Där utlovar jag ytterligare förbättringar, men vi har kommit
              mycket, mycket längre än någonsin någon vågade tro för tre år
              sedan.
            </seg>
          </u>
          <note type="speaker" n="162183c3">
            Anf. 79 ANA MARIA NARTI (fp):
          </note>
          <u who="ana_maria_narti_aaeac7" xml:id="i-59f6fc3c5aba5b88-2" n="3df73619">
            <seg n="8e5363a2">
              Fru talman! Sjukskrivningarna har minskat, men den formen av
              tidig pensionering som i dag har fått en väldigt konstig och lång
              benämning, aktivitets- och sjukersättning det är fantastiskt vilka
              intressanta namn vi har i dag i politiken, värdegrunder och sådana
              konstiga grejer har hur som helst inte alls minskat, det vill
              säga antalet förtidspensioneringar. Att man automatiskt skickar
              människorna på löpande band från långtidssjukskrivning till sjukpensionering
              tror jag inte är någonting som man ska vara väldigt glad åt, därför
              att människorna då löper mycket större risk att definitivt fastna
              utanför ett aktivt socialt liv.
            </seg>
            <seg n="0e5eeb12">
              Låt oss hoppas att vi inom en kort framtid, med en annan regering,
              kommer fram till mycket korta vägar mellan sjukskrivning, behandling
              och återställd hälsa.
            </seg>
          </u>
          <note type="speaker" n="acf53c40">
            Anf. 80 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-7" n="7437ba80">
            <seg n="18e64f50">
              Fru talman! Jag är ledsen Ana Maria Narti, men det är faktiskt
              färre personer som blir förtidspensionerade, om vi oss emellan
              använder det ordet, så att det blir enklare. Annars heter det
              sjuk- och aktivitetsersättning.
            </seg>
            <seg n="55b572c7">
              Ana Maria Narti är ju en intellektuellt spänstig person så hon
              förstår säkert att för att vi ska kunna minska antalet som är
              förtidspensionerade måste färre bli förtidspensionerade. Det är
              precis detta som inträffar. Mellan 2004 och 2005 är det 10 000
              färre som blir förtidspensionerade samtidigt som sjukfrånvaron
              minskar. Allt minskar. Det är det som är det trevliga.
            </seg>
            <seg n="586b736b">
              Jag ber att få tacka för debatten.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="dd58f4a4">
            12 § Svar på interpellation 2005/06:81 om arbetslöshetsstatistiken
          </note>
          <note type="speaker" n="4e246a63">
            Anf. 81 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-8" n="7437ba80">
            <seg n="4517b738">
              Fru talman! Stefan Attefall har frågat mig vilka åtgärder jag
              avser att vidta för att svensk arbetslöshetsstatistik ska bli
              jämförbar med internationell arbetslöshetsstatistik.
            </seg>
            <seg n="060706d8">
              Tekniska frågor om hur arbetslösheten redovisas återkommer regelbundet
              i interpellationer. En interpellation av Stefan Attefall från
              i våras innehöll en variant på dagens fråga.
            </seg>
            <seg n="19d35516">
              Den officiella arbetsmarknadsstatistiken publiceras av Statistiska
              centralbyrån. Statistiken utformas utan medverkan av regeringen.
              Jag är helt enig med den i interpellationen citerade forskaren
              som skriver att politiker bör avstå från att understödja sin agenda
              genom godtyckliga och oprecisa nydefinitioner av centrala begrepp
              inom den ekonomiska statistiken.
            </seg>
            <seg n="9a329805">
              Stefan Attefall efterfrågar internationell jämförbarhet i statistiken.
              Den finns. EU-harmoniseringen är långt driven, och få statistikområden
              har bättre jämförbarhet. I maj i år förbättrades jämförbarheten
              ytterligare, vilket för Sveriges del gav en statistikeffekt i
              form av en höjning av arbetslösheten med i storleksordningen en
              halv procentenhet. Regeringen har inga synpunkter på detta.
            </seg>
            <seg n="1a066081">
              Stefan Attefall vill att heltidsstuderande som söker arbete ska
              redovisas tillsammans med arbetslösa. Om man med studier bygger
              kompetens för ett framtida arbetsliv kan det inte jämföras med
              passiv öppen arbetslöshet och siffrorna adderas därför inte i
              den svenska officiella statistiken. Men om man som Stefan Attefall
              föredrar att inkludera studerande i antalet arbetslösa finns siffrorna
              som gör detta möjligt i varje redovisning av den officiella statistiken.
            </seg>
            <seg n="56f07a50">
              Hellre än att gång på gång svara på tekniska frågor, som regeringen
              med riksdagens godkännande har delegerat till tjänstemän vid Statistiska
              centralbyrån, skulle jag vilja förklara och försvara arbetsmarknadspolitikens
              innehåll.
            </seg>
            <seg n="f1d39346">
              Det jobbpaket som regeringen har lagt fram i budgetproposition
              för år 2006 kommer att göra mycket större skillnad för Sveriges
              medborgare än vilka kategorier som adderas inom arbetsmarknadsstatistiken.
            </seg>
          </u>
          <note type="speaker" n="82232712">
            Anf. 82 STEFAN ATTEFALL (kd):
          </note>
          <u who="stefan_attefall_da9453" xml:id="i-35212eccb3e6669f-0" n="262338d1">
            <seg n="95f913b8">
              Fru talman! Tack för svaret! Jag och statsrådet har diskuterat
              arbetsmarknadspolitik många gånger i den här kammaren i olika
              sammanhang. Som statsrådet också påpekar hade vi en diskussion
              om arbetsmarknadspolitik och delvis statistikfrågor i en tidigare
              interpellationsdebatt.
            </seg>
            <seg n="8aae8b98">
              Men det är också viktigt att prata om statistik. Jag ska gärna
              interpellera statsrådet om arbetsmarknadspolitiken i övrigt om
              statsrådet vill ha fler sådana debatter. Annars är Hans Karlsson
              också välkommen till arbetsmarknadsutskottets stora budgetdebatt
              i december. Vi brukar sällan ha ansvarigt statsråd med på våra
              debatter. Välkommen dit, så ska vi diskutera helheten i arbetsmarknadspolitiken.
            </seg>
            <seg n="f16ea934">
              Men statistiken är viktig, dels därför att den självklart speglar
              ett faktiskt problem på arbetsmarknaden, dels därför att den ger
              en jämförbarhet med andra länder.
            </seg>
            <seg n="0b4ab49d">
              Det är helt rätt som statsrådet säger att Eurostat gör om den
              svenska statistiken. Man bygger på med bland annat studerande
              som söker arbete och får statistiken mer jämförbar. Men i den
              svenska debatten nämner vi den statistik som SCB redovisar. Den
              exkluderar vissa saker. Sedan skapas intrycket hos människor att
              arbetslösheten är mycket högre i andra länder än i Sverige. Det
              är ett problem med den redovisning som vi har i dag.
            </seg>
            <seg n="e43c9096">
              Det andra är att vi sätter upp mål för den ekonomiska politiken
              utifrån bland annat arbetslöshet. Då fokuserar vi också på olika
              saker. Fokuserar man på fel sätt att mäta får man ibland också
              fel politik.
            </seg>
            <seg n="2eabeb0d">
              Vi har i dag en arbetslöshet på 5,6 % enligt senaste SCB-undersökningen.
              Till detta ska vi alltså, om man använder sig av den av ILO och
              Eurostat rekommenderade sättet att mäta, lägga 87 000 studerande
              som helst vill ha ett arbete och aktivt söker ett arbete. Det
              är 1,9 procentenheter. Det innebär att vi egentligen har 7,5 %
              öppen arbetslöshet enligt ILO:s och Eurostats sätt att räkna.
              Men i Sverige pratar vi om 5,6 %. Det är klart att det skapar
              ett annat intryck hos svenska folket. Vi får en annan jämförbarhet.
              I snitt ligger gruppen studerande som söker arbete på ungefär
              1,2 %.
            </seg>
            <seg n="80c24310">
              Varför frågar då Hans Karlsson detta? Varför ringer inte SCB:s
              chefer och frågar: Varför gör ni så här?
            </seg>
            <seg n="366cd68a">
              Jo, därför att en tidigare socialdemokratisk regering mot SCB-ledningens
              vilja år 1986 beslutade att de studerande inte skulle räknas in.
              Det är alltså ett regeringsbeslut som ligger bakom detta och som
              självklart myndigheten lyder. Konstigt vore annars.
            </seg>
            <seg n="eecfaa0b">
              Min fråga till Hans Karlsson är därför: Är Hans Karlsson beredd
              att här och nu deklarera att regeringen inte har några synpunkter
              på huruvida SCB väljer att inkludera studerande som saknar arbete
              i den officiella statistiken över öppet arbetslösa i Sverige?
              Om statsrådet gör den deklarationen går frågan tillbaka till SCB.
              Men jag utgår från att de på SCB är lojala myndighetstjänstemän
              som lyder ett regeringsbeslut från 1986.
            </seg>
          </u>
          <note type="speaker" n="1d9f2208">
            Anf. 83 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-9" n="7437ba80">
            <seg n="ed7f3599">
              Fru talman! För att kunna dra den slutsats som Stefan Attefall
              har dragit om frågan huruvida studerande ska ingå eller inte ingå
              i statistiken har Stefan Attefall åberopat den kanske mest auktoritative
              forskare vi har på arbetsmarknadsfrågor och kunnigaste på arbetsmarknadsstatistik,
              nämligen professor Bertil Holmlund. Det var honom Stefan Attefall
              hade citerat i sin interpellation så här: Senare tids debatt om
              hur hög den verkliga arbetslösheten är bidrar mer till förvirring
              än till klarhet. Så säger Bertil Holmlund att politiker bör avstå
              från att försöka understödja sin agenda genom godtyckliga och
              oprecisa nydefinitioner.
            </seg>
            <seg n="09841ec6">
              Skälet till den uppsats som professor Holmlund har skrivit var
              inte det som Stefan Attefall tror eller använder sig av, utan
              det var ett generalangrepp mot och en komplett sågning av den
              högerallians som väl Stefan Attefall ingår i, dess sätt att beskriva
              och förvränga den svenska arbetsmarknadsstatistiken. Det är ett
              skott i foten, Stefan Attefall, på dig själv.
            </seg>
            <seg n="d1fc90ef">
              Professor Holmlund har den ena uppräkningen efter den andra av
              hur borgerliga tidningar och politiker har redovisat arbetslöshetssiffror
              på 2025 %. Han redovisar detta sida upp och sida ned för att visa
              att det är ett falsarium som man försöker åstadkomma i den svenska
              debatten. Han tar en av allianskamraternas hemsida där man kan
              läsa: Moderaterna tycker att det är viktigt att arbetslöshetsmåttet
              mäter hur många som ska kunna arbeta om arbetsmarknaden fungerar
              väl, något som skulle motivera inkluderandet av bland annat förtidspensionerade
              personer och som resulterar i den verkliga arbetslösheten på 17,8
              %.
            </seg>
            <seg n="88f814e4">
              Moderaternas innovation är hopplöst oprecis och helt oanvändbar
              som princip för offentlig statistik. Det är vad professor Holmlund
              har använt sin artikel till att visa. Och så säger han: Det finns
              också inslag i debatten som bär konspirationens drag. Bluffar
              inte regeringen när den hävdar att arbetslösheten är 5 eller 6
              %? Är den inte egentligen 2025 %? Regeringen kan kritiseras för
              en hel del men knappast för att den i huvudsak har hållit sig
              till internationellt vedertagna definitioner av arbetslöshetsstatistik.
              Även tidigare svenska regeringar, borgerliga såväl som socialdemokratiska,
              har använt sig av sådana kriterier. Detsamma gäller regeringar
              i andra länder.
            </seg>
            <seg n="91e03e7b">
              Skäms du inte, Stefan Attefall, när du använder professor Holmlunds
              generalangrepp mot alliansen för att påpeka att studerande i Sverige
              borde ingå i arbetslöshetsstatistiken?
            </seg>
          </u>
          <note type="speaker" n="2a5cd78f">
            Anf. 84 STEFAN ATTEFALL (kd):
          </note>
          <u who="stefan_attefall_da9453" xml:id="i-35212eccb3e6669f-1" n="262338d1">
            <seg n="e5f0c3c1">
              Fru talman! Professor Holmlund kommer från Västerbotten, så han
              är en rejäl pojk. Han kritiserar en del slarvigt använda uttryck.
              Ja, det är helt rätt. Problemet är bara att det är ingen som säger
              att den öppna arbetslösheten är 2025 %. Däremot finns det behov
              av att använda många andra mått för att beskriva de djupa problem
              vi har på den svenska arbetsmarknaden antalet arbetade timmar,
              hur många som är i olika åtgärder, hur många som är deltidsarbetslösa,
              hur många som finns utanför arbetsmarknaden på grund av sjukskrivningar
              och förtidspensioneringar.
            </seg>
            <seg n="59e4b18e">
              Vi vet att det finns olika sätt att mäta i olika länder, men
              det är inte det frågan handlar om. Vi kan diskutera det i en annan
              interpellationsdebatt. På hur många olika sätt kan jag mäta de
              djupa svenska problem som vi har på arbetsmarknaden? Jag kan rada
              upp ett antal olika sätt, men inte när det gäller öppen arbetslöshet.
              Däremot ska man enligt ILO och Eurostat mäta öppen arbetslöshet
              inkluderande de studerande som vill ha ett arbete och som i morgon
              är beredda att gå till ett arbete men som pluggar därför att de
              inte har någonting att göra. Men det förvägrar den svenska regeringen
              med hjälp av ett regeringsbeslut från 1986 och med, för att citera
              professor Bertil Holmlund, syftet att hålla nere den öppna arbetslösheten
              så mycket som möjligt. Det är motivet, anför Bertil Holmlund i
              sin artikel. Han skriver också: Beslutet om att heltidsstuderande
              som söker arbete ska klassas som utanför arbetskraften togs av
              regeringen 1986 i strid mot dåvarande SCB-ledningens uppfattning.
            </seg>
            <seg n="b8e35a52">
              Varför tog man det beslutet?
            </seg>
            <seg n="152e11d9">
              Min fråga till Hans Karlsson kvarstår: Är Hans Karlsson beredd
              att här och nu deklarera att han inte har någon synpunkt på huruvida
              SCB väljer att redovisa de heltidsstuderande som öppet arbetslösa
              helt i enlighet med internationella konventioner och Eurostats
              sätt att mäta för att få jämförbarhet och för att också se hur
              läget är på arbetsmarknaden och ge en mer rättvisande bild?
            </seg>
            <seg n="039baf24">
              Det är precis som Bertil Holmlund skriver politiker ska avstå
              från att understödja sin agenda genom godtyckliga och oprecisa
              nydefinitioner av centrala begrepp inom den ekonomiska statistiken.
              Tillbaka till den definition som gäller internationellt! Det är
              det jag vill. Vill inte Hans Karlsson det?
            </seg>
          </u>
          <note type="speaker" n="7b5d435c">
            Anf. 85 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-10" n="7437ba80">
            <seg n="718a86a9">
              Fru talman! Om ni tyckte att det där var så viktigt sedan 1986
              har det varit en borgerlig regering och om ni tyckte att detta
              statistikfalsarium var så allvarligt hade ni fyra år på er att
              göra något åt det.
            </seg>
            <seg n="463ae45d">
              Jag har inga som helst problem att rätt upp och ned säga att
              jag inte kommer att ha någon synpunkt på hur SCB väljer att publicera
              den svenska arbetsmarknadsstatistiken, inte ett smack.
            </seg>
            <seg n="e236d880">
              Även jag kan vara en aning konspiratoriskt lagd ibland och skulle
              kunna misstänka att detta engagemang för ILO-statistiken i själva
              verket bottnar i en åstundan att få den svenska regeringen att
              framstå i sämre dager med högre arbetslöshet än det blir om man
              läser två tabeller samtidigt i stället för att man läser en tabell.
              Men då kan jag upplysa Stefan Attefall om att alldeles oavsett
              om man lägger ihop det eller om man läser kolumnerna var för sig
              har den svenska arbetslösheten under de senaste fyra åren i genomsnitt
              varit 22 ½ % lägre än i EU-15, de gamla EU-länderna, och 33 ½
              % lägre än i EU-25, det nya utvidgade EU.
            </seg>
            <seg n="f4a0ad53">
              Om man lägger ihop och räknar precis likadant i Sverige och övriga
              EU-länder har Sverige lägre arbetslöshet än övriga EU. Det är
              en upplysning som jag tror kan vara nyttig när vi debatterar decimaler
              i statistiken.
            </seg>
          </u>
          <note type="speaker" n="29b43072">
            Anf. 86 STEFAN ATTEFALL (kd):
          </note>
          <u who="stefan_attefall_da9453" xml:id="i-35212eccb3e6669f-2" n="262338d1">
            <seg n="fc639977">
              Fru talman! Varför gjorde inte de borgerliga någonting? Ja, det
              kan man ju undra. De kanske inte hann med allt på tre år. Men
              problemet har också vuxit med tiden. År 1986 handlade det om något
              tiotusental människor. I dag är vi uppe i 70 00080 000. Det beror
              bland annat på att utbildningssystemen har vuxit under den här
              tiden.
            </seg>
            <seg n="43fda631">
              Det beror också på att det finns en tendens vi ser det bland
              annat i högskolepolitiken att man tillgriper utbildningsinsatser
              mer av arbetsmarknadspolitiska skäl än för att ge en kvalitativ
              och god högskoleutbildning. Vi har ett antal sådana exempel genom
              den socialdemokratiska regeringshistorien. Därför tror jag att
              det är viktigt att man får ordning på statistiken på den här punkten.
            </seg>
            <seg n="b41bb7f9">
              Jag är tacksam för den deklaration som Hans Karlsson nu gjorde.
              Jag tror att den gör att SCB:s ledning känner större frihet i
              att agera så som de tycker är klokt i den här frågan. Det är också
              viktigt att den skickas till SCB.
            </seg>
            <seg n="69344435">
              Ja, om man lägger ihop på rätt sätt får man självfallet fram
              jämförbara siffror. Problemet är att om man i en svensk debatt
              använder en siffra och sedan hör en annan siffra i en internationell
              debatt med andra länder blir gapet större. Men tittar man på siffrorna
              med samma sätt att räkna upptäcker man att Sverige inte är det
              land som är världsbäst på öppen arbetslöshet, som vi ibland ger
              sken av.
            </seg>
            <seg n="b1a78f2f">
              Det är riktigt att vi har en bättre situation än många andra,
              särskilt de stora länderna som har jättestora problem, som Frankrike
              och Tyskland. Det ska vi vara tacksamma för. Men det beror också
              på att vi har betydligt större volymer i olika åtgärder. Vi kan
              också jämföra med exempelvis Finland. En som har varit sjukskriven
              i ett år i Finland blir per definition överförd till arbetslöshetsstatistiken.
              Så är det inte i Sverige. Det finns också ett antal andra sådana
              här saker som skiljer oss åt.
            </seg>
            <seg n="0458edb1">
              Det gör att bilden av Sverige som det land som är världsbäst
              i alla avseenden krackelerar lite grann när man jämför statistiken
              noggrannare. Jag tycker att vi ska fokusera på de verkliga problemen,
              alltför få arbetade timmar och de stora problemen på arbetsmarknaden.
              Rätt statistik hjälper oss i detta. Jag tror att det vore bra
              för den svenska debatten.
            </seg>
            <seg n="2afa6370">
              Tack ska du ha.
            </seg>
          </u>
          <note type="speaker" n="15777e4b">
            Anf. 87 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-11" n="7437ba80">
            <seg n="345fd0ca">
              Fru talman! Jag hoppas att den här debatten har det goda med
              sig, efter professor Holmlunds sågning av alliansens 2025-procentiga
              arbetslöshetssiffror, att vi slipper höra och se detta i fortsättningen.
              Då har både Holmlund och debatten gjort en oerhörd välgärning.
            </seg>
            <seg n="125bc126">
              Jag tackar Stefan Attefall för den här debatten. Vi lär väl ses
              fler gånger i detta ämne.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="9429dc57">
            13 § Svar på interpellation 2005/06:82 om rätt till heltid efter
            tolv månaders anställning
          </note>
          <note type="speaker" n="79cfef83">
            Anf. 88 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-12" n="7437ba80">
            <seg n="83b76a35">
              Fru talman! Hans Backman har frågat mig om jag avser att vidta
              åtgärder för att genomdriva ett förslag som innebär att de som
              jobbar deltid ska ha rätt till heltid efter tolv månaders anställning.
            </seg>
            <seg n="48ff894f">
              Jag förmodar att Hans Backman avser det uppdrag som Heltidsutredningen
              fått av regeringen.
            </seg>
            <seg n="9ab35b5b">
              Regeringen har gett en utredare i uppdrag att utreda hur rätten
              till heltidsanställning ska stärkas. Utredaren ska överväga om
              det bör införas en reglering som begränsar arbetsgivares möjlighet
              att anställa på deltid till när det är motiverat med hänsyn till
              exempel verksamhetens behov. Utredaren ska lämna sitt betänkande
              den 30 november 2005, det vill säga om en dryg vecka.
            </seg>
            <seg n="be9336ed">
              Något förslag har alltså inte presenterats ännu. När utredaren
              lämnat sitt betänkande kommer regeringen på sedvanligt sätt att
              bereda förslaget för att därefter ta ställning till hur rätten
              till heltid ska stärkas.
            </seg>
            <seg n="3a72a600">
              Det ofrivilliga deltidsarbetet utgör ett allvarligt problem.
              När det gäller personer som tvingas arbeta deltid anser jag att
              det nu är nödvändigt att överväga en lagstiftning om stärkt rätt
              till heltid.
            </seg>
            <seg n="647676da">
              Deltidsarbetslöshet förekommer både i den offentliga sektorn
              och i näringslivet. Vanligast är det inom vård- och omsorgssektorn
              samt inom handeln och restaurangbranschen. Vård- och omsorgssektorn
              är kvinnodominerad. Deltidsarbetslösheten inom handeln finns särskilt
              inom verksamheter som är kvinnodominerade.
            </seg>
            <seg n="35804f27">
              Ett av regeringens mål för jämställdhetspolitiken är att kvinnor
              och män ska ha samma möjlighet till ekonomiskt oberoende. Deltidsarbetslösheten
              befäster traditionella könsroller och hindrar en utveckling mot
              ökad jämställdhet.
            </seg>
            <seg n="3304191d">
              Om man kommer till rätta med problemet med deltidsarbetslösheten
              är jag övertygad om att det kan ge positiva effekter på en rad
              områden, till exempel strukturella förändringar i arbetsorganisationen,
              goda arbetsmiljöer, kompetensutveckling och ökad jämställdhet
              mellan kvinnor och män.
            </seg>
            <seg n="5ffdc821">
              Samtidigt är det väsentligt att konstatera att det i vissa verksamheter
              inte är möjligt att bereda alla arbetstagare heltidsarbete. Det
              kan handla om små företag eller verksamheter med ojämn belastning
              under olika delar av dagen eller veckan. En stärkt rätt till heltid
              kan därför inte bli en ovillkorlig rättighet, utan en avvägning
              måste ske så att verksamheten fungerar i praktiken.
            </seg>
            <seg n="17999b04">
              Avslutningsvis vill jag också säga att den arbetstagare som önskar
              att arbeta deltid naturligtvis ska kunna göra det. Det regeringen
              vill komma till rätta med är de negativa konsekvenserna av det
              ofrivilliga deltidsarbetet.
            </seg>
          </u>
          <note type="speaker" n="d7a47443">
            Anf. 89 HANS BACKMAN (fp):
          </note>
          <u who="hans_backman_6decfb" xml:id="i-c261789724e6cc57-0" n="59b6f9d9">
            <seg n="b6e601e5">
              Fru talman! Tack för svaret.
            </seg>
            <seg n="d618408d">
              Jag har fått signaler om att Heltidsutredningen tänker föreslå
              att alla som jobbar deltid i dag ska ha rätt till heltid efter
              tolv månaders anställning. Ett antal arbetsgivarorganisationer
              har reagerat starkt på det här, och man hävdar att förslaget skulle
              slå hårt mot näringslivet i allmänhet och tjänste- och servicebranschen
              i synnerhet. Om förslaget blir verklighet blir det i praktiken
              för riskfyllt för arbetsgivare att anställa någon på deltid över
              huvud taget. Det vore olyckligt i nuläget, när arbetsgivarna redan
              är försiktiga med att nyanställa. Bara det att den här diskussionen
              har kommit upp har gjort att arbetsgivare drar sig för att anställa
              på deltid.
            </seg>
            <seg n="9dadf5e5">
              Enligt Svenskt Näringsliv riskerar 8 000 personer bara i Gävleborg
              att bli heltidsarbetslösa om en tvingande lag om rätt till heltid
              skulle genomföras.
            </seg>
            <seg n="74213cc1">
              Två av de branscher som arbetsmarknadsministern nämner i sitt
              svar som exempel på branscher där det är vanligt med deltidsarbetande
              är väldigt beroende av sina deltidsanställda jag tänker på handels-
              och restaurangbranscherna.
            </seg>
            <seg n="96b064b9">
              Jag har ett exempel från Gävle. Nori Camuz, ägare till en Ica
              Supermarket där, har i dag 13 anställda, de flesta på deltid.
              Han bedömer att han kommer att tvingas säga upp fyra personer
              om han blir tvungen att anställa alla dessa på heltid.
            </seg>
            <seg n="9e5c85e9">
              Inom just handeln finns det ett stort behov av deltidsanställda.
              Arbetsbelastningen inom branschen är väldigt ojämn, och därför
              försöker man anpassa bemanningen efter kundströmmarna. Om heltidslagen
              blir alltför styrande har butikerna två valmöjligheter.
            </seg>
            <seg n="2f1b6eb5">
              Antingen bibehåller man samma lönekostnad utslagen på färre anställda,
              vilket kommer att ge sämre service med lägre servicenivå, exempelvis
              längre kassaköer under säljtopparna, som följd. Eller också ökar
              man antalet heltidsanställda. Då får butiken högre lönekostnad,
              vilket leder till sämre konkurrensförmåga, och i slutänden riskerar
              en del butiker att gå omkull.
            </seg>
            <seg n="fcb5bfc8">
              Catharina Roos är vd för bemanningsföretaget Co-Drivers och vice
              vd för Welcomegruppen med verksamhet inom hotell-, restaurang-
              och konferensverksamhet. Enligt henne kan en lag om rätt till
              heltid bli en fråga om att överleva i stället för att expandera,
              eftersom kundens ojämna efterfrågan styr jobbet helt och hållet
              inom branschen. Konsekvensen blir ökade lönekostnader, mindre
              intäkter, snedvriden konkurrens och företagare som inte vågar
              anställa. En lag om rätt till heltid kan därför vara ett hot mot
              hela tjänste- och servicebranschen.
            </seg>
            <seg n="4561882d">
              Roos anser att deltidsanställningar är ett sätt att få ut människor
              på arbetsmarknaden. Det gäller inte minst äldre och invandrare,
              grupper som traditionellt har svårt att få in en fot på den ordinarie
              arbetsmarknaden.
            </seg>
            <seg n="909f90b6">
              Av officiell statistik framgår att var fjärde sysselsatt arbetar
              deltid. Skälen varierar mycket. Unga människor anger studier som
              orsak. En del vill spendera mer tid tillsammans med sina barn.
              I de äldre åldersgrupperna är det hälsoskäl eller en önskan om
              mer fritid som dominerar. Dessutom finns det ett stort inslag
              av rörlighet bland dem som arbetar deltid. Svenskt Näringsliv
              har visat att för näringslivet i stort har nästan hälften av de
              deltidsanställda gått över till heltidsarbete under en period.
            </seg>
            <seg n="bf139047">
              De exempel jag har redogjort för visar att det är uppenbart att
              en lag om att ge deltidsanställda rätt att jobba heltid kan medföra
              stora problem.
            </seg>
            <seg n="3e5ad2b7">
              Jag är glad att Hans Karlsson i sitt svar säger att en stärkt
              rätt till heltid inte kan bli en ovillkorlig rättighet. Samtidigt
              känner jag oro för hur långt den stärkta rätten till heltid som
              Hans Karlsson och regeringen ändå vill lagstifta om ska sträcka
              sig.
            </seg>
            <seg n="44732ecc">
              Jag vill därför fråga om Hans Karlsson har haft en dialog med
              arbetsmarknadens parter om hur långt den stärkta rätten till heltid
              enligt lag skulle kunna sträcka sig utan risk att det leder till
              färre jobb och därmed ökad arbetslöshet och risk att de som vill
              jobba deltid inte får det i framtiden.
            </seg>
          </u>
          <note type="speaker" n="70869def">
            Anf. 90 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-13" n="7437ba80">
            <seg n="ab0c65f8">
              Fru talman! Hans Backman argumenterar frenetiskt mot ett förslag
              som inte finns. Det gör det lite problematiskt. Dessutom är det
              dessvärre så, Hans Backman, att du har blandat ihop två utredningar.
              Den ena handlar om visstidsanställningarna där det talas om tolvmånadersregler.
              Den andra handlar om rätten till heltid som är något annat.
            </seg>
            <seg n="8b2afe40">
              När det gäller heltidsfrågan finns ännu inte ens utredarens förslag.
              Det är ju i den änden vi brukar börja, be en utredare att titta
              på behov och möjliga lösningar, och sedan involveras parter och
              andra intressenter i ett offentligt samtal om det utredningsförslag
              som är lagt. Därefter prövar vi det här i riksdagen. Så det kommer
              att ges många tillfällen till många synpunkter på ett förslag
              som förhoppningsvis kommer om någon vecka.
            </seg>
            <seg n="869d93ba">
              Jag kan ändå passa på tillfället att fundera runt själva kärnfrågan.
              Finns det ett problem eller inte? Jag tillhör dem som tycker att
              det finns ett problem som inte har en tillfredsställande lösning.
            </seg>
            <seg n="0d0222c5">
              Många, inte minst unga kvinnor, inom många LO-områden har de
              sämsta anställningarna, både i form av korttidsanställningar,
              timvikariat, springvikariat och timanställningar. Om man tittar
              på gruppen LO-kvinnor är det 47 % som jobbar deltid. Om man jämför
              med de kvinnor som finns inom Sacos område bland akademikerna
              är det där ungefär 20 % medan det bland männen egentligen bara
              är 810 % som jobbar deltid, oavsett om man är LO-man eller tjänstemannaman.
              Det visar på att det är något ordenligt knas på arbetsmarknaden.
              Det är inte rimligt att det ska vara på det sättet. Konsekvenserna
              är väl kända.
            </seg>
            <seg n="a9d63fa7">
              Det är min absoluta övertygelse att vi måste göra någonting åt
              detta. Arbetsmarknaden eller marknadskrafterna förmår inte lösa
              detta. Det handlar om kvinnor som många gånger, kanske just på
              grund av dessa dåliga anställningar, har en obönhörligt svag ställning
              på arbetsmarknaden. Det resulterar i förlängningen i att de inte
              får den löneutveckling som de skulle ha haft, och som män har,
              och att de dessutom senare i livet inte får den pension som de
              skulle ha haft om de hade haft bättre anställningar. Det vill
              jag medverka till att förändra.
            </seg>
            <seg n="0fd9a4ba">
              När det gäller frågan om heltid är det närmast en självklarhet
              hoppas inte att man behöver upprepa det alltför många gånger att
              en stärkt rätt till heltid inte ska innebära det omvända, nämligen
              ett förbud mot deltid. Så kan man förstås inte ha det. Det finns
              ju verksamheter där deltid är enda möjligheten för att bedriva
              verksamhet. Men där möjligheten finns till heltid ska heltid användas,
              också för kvinnor i Icabutiken, inte bara för grabbarna i Onoffbutiken.
            </seg>
          </u>
          <note type="speaker" n="0e0f195d">
            Anf. 91 HANS BACKMAN (fp):
          </note>
          <u who="hans_backman_6decfb" xml:id="i-c261789724e6cc57-1" n="59b6f9d9">
            <seg n="af2753e6">
              Fru talman! Det är möjligt att oron är så stor som arbetsmarknadsministern
              vet så diskuteras det här väldigt mycket ute bland företagen att
              man har blandat ihop de olika signaler som har kommit från de
              olika utredningarna. Men man tycks vara orolig även för det här.
              Det är mycket bra om det nu inte är så. Det tar jag tacksamt till
              mig.
            </seg>
            <seg n="84fb4007">
              Det är jättebra om man kan lyfta upp så många som möjligt till
              heltid, om arbetsgivarnas och arbetstagarnas parter kan medverka
              till det. Handelns utredningsinstitut har utrett konsekvenserna
              av ett eventuellt lagförslag om att deltidsanställda ska ha rätt
              till heltid. De visar att på lång sikt skulle arbetslösheten öka,
              och kvinnor är den grupp som skulle drabbas hårdast. Så man har
              på något vis blivit det godas fiende. Man har gjort en sak i välmening
              men riskerar att hamna väldigt fel.
            </seg>
            <seg n="95dd15fc">
              Om man som arbetsgivare har 16 arbetstimmar som ska utföras och
              har tre anställda, en person som jobbar heltid åtta timmar per
              dag och två som jobbar halvtid fyra timmar per dag, och lagen
              är så starkt skriven att den ena vill gå upp till heltid har man
              plötsligt två som utför de arbetstimmar som man har behov av att
              få utförda. Då sitter man där med en anställd för mycket. Det
              är det som är själva grundproblemet i denna diskussion. Det är
              det som arbetsgivarna är så oroliga för, särskilt de som har säsongsbetonade
              verksamheter. Det finns golfklubbar som har mycket verksamhet
              på sommaren och lite på vintern. De får väldiga problem om man
              blir tvungen att lyfta upp ett antal till heltid.
            </seg>
            <seg n="9dbb98dc">
              Det är väldigt viktigt att man inte skriver en lag som är så
              stark att den styr det hela. Det kommer att avgöras i domstol
              i stället för mellan arbetsmarknadens parter. Det ser jag som
              ett problem. Jag tycker själv att det är bättre att arbetsmarknadens
              parter hanterar sådana här saker. Det är ju den syn vi har i regel
              här i Sverige på arbetsmarknaden. Jag vet att även arbetsmarknadsministern
              har den grundsynen. Så jag är lite överraskad över det här förslaget
              på så vis, att det kommer ifrån en socialdemokratisk regering.
            </seg>
            <seg n="d0b22a8b">
              Jag vill fråga: Varför tror inte arbetsmarknadsministern i det
              här fallet att arbetsmarknadens parter genom påverkan och opinionsbildning
              skulle kunna klara av att hantera det här bättre än vad vi som
              politiker här i riksdagen kan göra? Det är ju på arbetsplatserna,
              när man jobbar ute på ett företag, som man vet bäst, både som
              arbetsgivare och som arbetstagare, som arbetsmarknadspart, hur
              de lokala förutsättningarna ska hanteras. Det är väldigt svårt
              för oss att stifta generella lagar som berör alla arbetsplatser.
              Det är det vi riskerar att göra nu när det här utredningsförslaget
              kommer. Det vill jag verkligen att vi ska ta med oss. Jag ser
              det som en stor risk att vi börjar stifta generella lagar som
              ska gälla alla arbetsplatser, oavsett vilka förutsättningar de
              har. Nu har Hans Karlsson sagt att han inte ser någon möjlighet
              att ha en helt tvingande lagstiftning, men det är nog illa om
              den blir så pass starkt skriven att det blir tolkningsfrågor i
              många fall. Det kommer att göra att många arbetsgivare blir väldigt
              rädda och oroliga för att anställa personer på deltid. Det ser
              jag som en stor risk.
            </seg>
          </u>
          <note type="speaker" n="a7a604b7">
            Anf. 92 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-e881773f8830f85e-14" n="7437ba80">
            <seg n="53f800b2">
              Fru talman! Hans Backman debatterar som om vi stod i begrepp
              att anta en lag här i kammaren i kväll när vi inte ens har ett
              utredningsförslag att diskutera. Det blir aningen hypotetiskt,
              om man säger så. Så därför, Hans Backman, avstår jag tills vidare
              från att diskutera runt de här frågorna som ännu inte finns på
              bordet. Låt oss avvakta tills vi får ett utredningsförslag! Så
              kommer också tiden för debatt och prövning av detta förslag.
            </seg>
          </u>
          <note type="speaker" n="832d26ef">
            Anf. 93 HANS BACKMAN (fp):
          </note>
          <u who="hans_backman_6decfb" xml:id="i-c261789724e6cc57-2" n="59b6f9d9">
            <seg n="084bfc9a">
              Fru talman! Jag tackar statsrådet för den här förberedande debatten.
              Man säger ibland att det är bra att stämma i bäcken. Jag hoppas
              att jag har skapat en infallsvinkel till en kommande debatt om
              det här lagförslaget. Jag ser det som väldigt viktigt att motverka
              att den tyvärr alltför höga arbetslösheten i Sverige ökar ännu
              mer. Vi ligger lägre än en del EU-länder, men vi är måna om att
              inte minst våra ungdomar ska få jobb i större utsträckning än
              vad de har i dag. Då är det viktigt att det stiftas lagar när
              man har lyssnat på företagarna och arbetsmarknadens parter så
              att de på bästa sätt kan öppna för nya jobb och inte stänga igen
              så att fler blir utan arbete.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="4998b4fa">
            14 § Svar på interpellationerna 2005/06:77 och 108 om utjämningssystemet
            inom LSS
          </note>
          <note type="speaker" n="b0a552b0">
            Anf. 94 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-0efd879fa36469d2-26" n="fd2312ed">
            <seg n="082e3ec7">
              Fru talman! Maria Larsson har frågat mig vad jag ämnar vidta
              för åtgärder för att förbättra kommunernas ekonomiska planeringsmöjligheter
              i samband med den nationella utjämningen av LSS. Interpellanten
              har också frågat mig om vad jag ämnar göra för att kommunerna
              ska få möjlighet till prövning i de fall där besluten om kostnadsutjämning
              varit bristfälliga och föränderliga.
            </seg>
            <seg n="9457c9f2">
              Annika Qarlsson har frågat mig vad jag avser att vidta för åtgärder
              för att skapa långsiktiga planeringsförutsättningar för kommuner
              inom LSS-området.
            </seg>
            <seg n="b2a7d624">
              Jag har valt att besvara interpellationerna i ett sammanhang.
            </seg>
            <seg n="c35eeb36">
              Låt mig inleda med att hålla med Maria Larsson och Annika Qarlsson
              om att den planeringshorisont som finns kring de preliminära beräkningarna
              avseende kostnadsutjämningssystemet för verksamhet enligt lagen
              (1993:387) om stöd och service till vissa funktionshindrade (LSS)
              inte är den bästa.
            </seg>
            <seg n="6b2de391">
              Statistiska centralbyrån (SCB) har följt den förordning, som
              styr när myndigheten ska lämna preliminära beräkningar till kommunerna.
              De uppgifter om kostnader och intäkter som kommunerna lämnar till
              SCB och som ligger till grund för beräkningarna kommer in väldigt
              sent till SCB. Det medför att SCB inte kan göra kommunvisa beräkningar
              för utjämningssystemet för LSS förrän vid den tidpunkt som uttrycks
              i förordningen. Det är beklagligt och jag hoppas att kommunerna
              blir bättre på att lämna statistiskt underlag inom de tidsramar
              som finns.
            </seg>
            <seg n="7b4cb51b">
              Att satsa på en utbyggnad av LSS-verksamhet kan vara nödvändigt
              i en del kommuner. Det är dock inte givet att en kommun får ett
              högre bidrag eller lägre avgift genom en utbyggnad. Det beror
              främst på att den enskilda kommunens kostnader och antal insatser
              jämförs med övriga kommuners kostnader och antal insatser. Avsikten
              är inte heller att utjämningssystemet ska ge full kompensation
              för de kostnader som en kommun haft. Dessutom ingår inte kostnader
              för grundsärskola och gymnasiesärskola i kostnadsutjämningssystemet
              för LSS-verksamhet. Det som Maria Larsson tar upp om Markaryd
              är en konsekvens av den uppdatering av personalkostnadsindexet
              som regeringen har beslutat om.
            </seg>
            <seg n="00784093">
              Att utjämna för den faktiska kostnaden för varje enskild kommun
              skulle också vara kostnadsdrivande. Det skulle dessutom kunna
              leda till en stor påverkbarhet av hur kostnader och intäkter redovisas.
              Ett sådant kostnadsutjämningssystem skulle förlora sin legitimitet.
              Det kan dock finnas brister i nuvarande kostnadsutjämningssystem.
              Regeringen har därför aviserat att kostnadsutjämningen för LSS
              ska följas upp och även utvärderas.
            </seg>
            <seg n="1c93b60c">
              Låt mig nu förklara vilka möjligheter kommuner har att överklaga
              Skatteverkets slutliga beslut när det gäller fel och brister i
              underlaget för Skatteverkets beslut.
            </seg>
            <seg n="74e9352d">
              I den proposition som regeringen överlämnade till riksdagen under
              september innevarande år (prop. 2005/06:7) och som riksdagen beslutat
              om nu i november, föreslogs att sådana fel och brister i underlaget
              för beslutet som inte har påtalats hos Skatteverket senast den
              15 februari under utjämningsåret endast får beaktas om det finns
              synnerliga skäl. Skälet till lagändringen är att bara den klagande
              kommunens beslut prövas. Eftersom uppkomna fel endast kan rättas
              till förmån för en kommun, uppkommer svårigheter att finansiera
              en korrigering av beslutet då medel på det för ändamålet upptagna
              anslaget har förbrukats.
            </seg>
            <seg n="033c4776">
              Det är alltså så att de begränsningar som träder i kraft den
              1 januari 2006 endast gäller frågan om möjligheten att beakta
              felaktigheter i det underlag som ligger till grund för Skatteverkets
              slutliga beslut. Även om överprövningen begränsas hos regeringen
              är högt ställda krav på rättssäkerhet i systemet tillgodosedda
              när det gäller möjligheten att beakta felaktigheter i sådana fall.
            </seg>
            <seg n="ae106c7c">
              Det statistiska underlag som ligger till grund för besluten härrör
              två år tillbaka i tiden. Dessutom får kommunerna preliminära beräkningar
              från SCB senast den 1 oktober året före utjämningsåret, och Skatteverket
              lämnar den 20 januari utjämningsåret uppgift till varje kommun
              om preliminära bidrag eller avgifter. Efter att Skatteverket har
              lämnat dessa preliminära bidrag eller avgifter kan kommuner till
              och med den 15 februari påtala brister och oriktiga uppgifter
              i underlaget. Kommunerna har alltså ett flertal tillfällen och
              god tid på sig att påtala brister. Kommunerna måste dock bli bättre
              på att kvalitetssäkra de uppgifter kommunerna lämnar till berörda
              statistikmyndigheter. Att granska det statistiska underlaget först
              när Skatteverkets slutliga beslut fattas, senast den 15 april
              utjämningsåret, är således alldeles för sent.
            </seg>
          </u>
          <note n="ab715fab">
            Då Maria Larsson, som framställt en av interpellationerna, anmält
            att hon var förhindrad att närvara vid sammanträdet medgav andre
            vice talmannen att Ulrik Lindgren i stället fick delta i överläggningen.
          </note>
          <note type="speaker" n="b107b785">
            Anf. 95 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-b1b5f2dccbebeb94-0" n="0268ff6a">
            <seg n="bef819a2">
              Fru talman! För interpellanten Maria Larssons räkning får jag
              tacka för svaret. Maria Larsson hälsar och beklagar att hon inte
              närvarar vid debatten. Det är inget personligt, utan hon hade
              gärna velat vara med. Tack också till Annika Qarlsson för medinterpellation
              i viktigt ämne.
            </seg>
            <seg n="147c046c">
              Jag gissar att interpellanten inte är helt nöjd. Vad jag kan
              utläsa håller statsrådet Österberg med om att planeringshorisonten
              inte är den bästa, men jag tycker att svaret liksom stannar där.
              I stället väljer statsrådet att kritisera kommunerna för att de
              är sena med uppgifterna till Statistiska centralbyrån och säger
              att kommunerna måste bli bättre på att kvalitetssäkra de uppgifter
              de lämnar till Statistiska centralbyrån. Men de egna åtgärderna
              i statsrådets svar, var är de som svar på själva interpellationsfrågan?
            </seg>
            <seg n="05b67f52">
              Interpellationsfrågan var: Vad ämnar statsrådet vidta för åtgärder
              för att förbättra kommunernas ekonomiska planeringsmöjligheter
              i samband med den nationella utjämningen av LSS? Det får kommunerna
              berätta själva är kontentan av svaret. Det får kommunerna ordna
              upp så att säga.
            </seg>
            <seg n="084f307b">
              Jag har inte överblick över kommunernas uppgiftslämnande så att
              jag kan ge något domslut över om de är långsamma eller inte, om
              de förmår att fylla i de papper de får från SCB. Jag utgår från
              att kommunerna gör vad de kan för att fylla i papperen ordentligt
              så att SCB har ett hyggligt underlag.
            </seg>
            <seg n="1a11fb3a">
              Som framgår av interpellationstexten är det inte så att de kommuner
              som nu har hört av sig skjuter in sig på att det är sena besked
              från SCB, även om det är sent att få besked från SCB den 1 oktober
              för nästa år besked ett par månader före årsskiftet. Det som kommunerna
              skjuter in sig på är att regeringen i de fall som åberopas två
              veckor senare, i mitten på oktober, kullkastar planeringsförutsättningarna
              som SCB har angett. Det är det som är den stora katastrofen. Det
              enda besked som statsrådet Österberg levererar är att regeringen
              har beslutat så. Men det är, fru talman, inget svar. Det är bara
              en upprepning av det som redan står i interpellationen, att regeringen
              har kullkastat det som SCB har berättat ska gälla för kommande
              år.
            </seg>
            <seg n="ebb3d11e">
              Följdfrågan och den fråga som hittills är obesvarad hoppas jag
              i muntlig utläggning kommer lite närmare ett svar. Blir det bara
              ett passivt betraktande av hur utjämningssystemet slår hit och
              dit, ungefär som en tombola, eller blir det en upprepning nästa
              år av nya, sena, godtyckliga besked från regeringen? Eller vad
              kommer ut av det här? Kommer regeringen över huvud taget att anstränga
              sig för att kommunerna ska få bättre planeringsförutsättningar?
            </seg>
            <seg n="e6d570b1">
              Vad jag förstår har vårt statsråd Österberg då och då återkommit
              till att han känner med kommunerna och förstår att de ska ha goda
              planeringsförutsättningar. Ja, men det är upp till bevis. När
              kommer de goda planeringsförutsättningarna för kommunerna, så
              att de vet vad som gäller för ett kommande år?
            </seg>
            <seg n="3b9d895b">
              De miljoner hit och dit som drabbar kommuner eller också lyckliggör
              någon kommun kan ju låta som småsummor i ett Helsingforssperspektiv,
              men i själva verket kan det för en liten kommun betyda oerhört
              mycket räknat per skattekrona om det blir så olyckligt att miljonerna
              går åt fel håll.
            </seg>
          </u>
          <note type="speaker" n="91f7c789">
            Anf. 96 ANNIKA QARLSSON (c):
          </note>
          <u who="annika_qarlsson_6d41d7" xml:id="i-67d8ebb118dcec3f-0" n="001c4fee">
            <seg n="45e557ff">
              Fru talman! Tack så mycket för svaret, statsrådet Österberg.
            </seg>
            <seg n="80a5a1ef">
              Vi har stått här i talarstolarna i kammaren och debatterat frågan
              förut. Utjämningssystemet infördes ju 2004, och jag har legat
              på även tidigare om att basåret ska ligga så nära verksamhetsåret
              som det bara är möjligt. Jag har också många kommunföreträdare
              hemma som har legat på mig om att jag ska uppmärksamma på det
              här. Jag är helt övertygad om att de även varit i direktkontakt
              med Sven-Erik Österberg.
            </seg>
            <seg n="b450220e">
              Därför var det stor glädje, sång, klang och jubel i kommunerna
              hemma när budgetpropositionen 2006 visade att man faktiskt hade
              lyssnat. Riktigt lika glatt var det inte när pressmeddelandet
              kom 22 dagar senare. Det var någonstans där som det blev fel.
              Då gjorde man det rätt, och sedan blev det fel igen.
            </seg>
            <seg n="65743854">
              Jag har försökt att läsa interpellationssvaret för att hitta
              svaret på min fråga, men har inte riktigt lyckats med det. Jag
              hoppas att jag kan få hjälp att reda ut detta och få ett bättre
              svar muntligen här. Jag ser ju att ministern är medveten om att
              planeringshorisonten inte är den bästa, och det är ju positivt.
              Samtidigt är det så att när man gick in och gjorde den här förändringen
              ställde man till det igen.
            </seg>
            <seg n="07dc5f07">
              I svaret står också att avsikten inte heller är att utjämningssystemet
              ska ge full kompensation för de kostnader som en kommun haft.
              Det är inte vad kommunerna i första hand ber om just nu. Men däremot
              vill man inte ha ett orättvist och felaktigt system.
            </seg>
            <seg n="7a7c000a">
              Ifrån Vänersborgs kommun och Trollhättans stad har ministern
              fått ett brev som så väl fångar in alla de olika delarna. Det
              kommer från ministerns partikamrater, som är kommunstyrelsens
              ordförande i både Vänersborg och Trollhättan.
            </seg>
            <seg n="16d0c6ce">
              De säger så här: Det är med stor förvåning har vi mottagit beskedet
              att regeringen beslutat ändra förslaget från budgetpropositionen
              om aktualisering av LSS-underlaget.
            </seg>
            <seg n="90ac70df">
              Budgeten arbetas fram i en lång process, där kostnader och intäkter
              analyseras. Vi måste ha rimliga möjligheter att förutse större
              förändringar och kunna bedriva vår ekonomiska planering på ett
              seriöst sätt. Så sent som i budgetpropositionen fick vi besked
              om att LSS-utjämningen skulle förändras, vilket vi utgick från
              i vårt fortsatta budgetarbete.
            </seg>
            <seg n="fff0d9d4">
              Vad gäller förslaget att behålla 50 % av 2002 års personal- och
              koncentrationsindex och väga det tillsammans med 2004 års aktuella
              värden, uppfattar vi det som en mycket förenklad lösning på ett
              seriöst problem. När LSS-utjämningen infördes var osäkerheten
              stor om hur olika insatser skall klassas och redovisas. De statistiska
              underlagen för 2002 var därmed behäftade med många felaktigheter.
              Successivt har praxis utvecklats och Socialstyrelsens och SCB:s
              tillämpningsbestämmelser förtydligats. 2004 års underlag att beräkna
              index kan därför antas ha mycket högre kvalitet, samtidigt som
              det grundas på aktuell verksamhet och kostnader.
            </seg>
            <seg n="451c411a">
              Det är få verksamheter som så kraftigt förändrats under ett fåtal
              år som LSS-verksamheten. 2004 års uppgifter har därmed en helt
              annan aktualitet än tidigare år. Att grunda 2006 års utjämning
              på 2002 års uppgifter blir både felaktigt och orättvist.
            </seg>
            <seg n="5ae0db71">
              De länsvisa regleringarna som nu upphört har beaktas i 2004 års
              underlag från SCB, men inte i 2002 års index.
            </seg>
            <seg n="f045afec">
              Därför säger de så här: Vi anser att förslaget till förändring
              skall rivas upp och att den i Budgetpropositionen utlovade aktualiseringen
              utifrån 2004 års verksamhet skall genomföras. Om enskilda kommuner
              drabbas oskäligt av aktualiseringen borde regeringen kunna använda
              de särskilda medel som den disponerar för bidrag till kommuner
              att rätta till detta.
            </seg>
            <seg n="6b307756">
              Detta kommer från Trollhättan och Vänersborg. Men jag vet att
              de flesta kommunerna hemma ställer upp bakom den beskrivningen.
            </seg>
          </u>
          <note type="speaker" n="c3699abe">
            Anf. 97 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-0efd879fa36469d2-27" n="fd2312ed">
            <seg n="fcdc6128">
              Fru talman! Jag ska muntligt redogöra lite närmare vad som ligger
              bakom den problematik som finns.
            </seg>
            <seg n="4a354fd8">
              Jag vill inledningsvis säga om hela utjämningssystemet att det
              har varit i gång sedan den 1 mars 2004. Vi har haft interpellationer
              om det tidigare och haft synpunkter på det. Jag har vid några
              tillfällen förut sagt att jag tycker att systemet bör verka ett
              tag så att vi får följa upp det på bästa sätt för att se hur det
              fungerar.
            </seg>
            <seg n="5e7c4dd4">
              Jag kan nu konstatera, inte minst efter den ordentliga genomgång
              vi haft under hösten, att det finns ett antal svagheter i systemet
              som inte är bra. Bland annat grundar sig den ena delen som man
              har försökt att fånga upp i systemet på att det ska vara ett basår.
              Det var år 2002 som var grunden till detta.
            </seg>
            <seg n="bfab0d64">
              När man fattade beslutet sade man att det sedan bör justeras
              upp vid något tillfälle. Andemeningen var till och med att man
              kanske skulle vänta till efter år 2006 när det hade stabiliserat
              sig innan man skulle göra en ny basårsuppräkning.
            </seg>
            <seg n="66154f91">
              Jag har tyckt att det har varit en brist. Det är också därför
              som vi skrev i budgetpropositionen att det bör göras en uppdatering.
              Det finns en idé om att försöka att ha basåret så nära som möjligt
              den verklighet som finns av det skälet att man då bäst speglar
              hur det ser ut i kommunen. Det är grundtanken. Det var därför
              vi aviserade det.
            </seg>
            <seg n="58cd321b">
              Interpellanterna har i det här fallet oftast fördelen att representera
              kommuner som tjänade på basåret 2004. Problemet för mig som ansvarigt
              statsråd är att jag har haft den mindre nöjsamma uppgiften att
              också ha en ganska diskussion med de kommuner som förlorade ordentligt
              på det.
            </seg>
            <seg n="8988e3a0">
              Jag kan försäkra att ingen tycker att det finns någon rättvisa
              i systemet. Rättvisa för de flesta i detta är att om man får mer
              pengar är det rättvist, får man mindre pengar är det orättvist,
              oavsett vad det grundar sig på. Det har varit en del av problematiken
              här.
            </seg>
            <seg n="0dab6fc5">
              Vi hade några kommuner som låg riktigt illa till av samma skäl
              som interpellanterna här för fram. Bland annat var Sävsjö en sådan
              kommun nere i Småland som skulle få en ordentlig reducering av
              sin LSS-utjämning. Samtidigt kan man även där peka på att man
              inte har tappat kostnader i samma omfattning för att systemet
              kanske skulle slå igenom åt det håller. Södertälje var en annan
              kommun. Det finns också en rad andra i samma läge.
            </seg>
            <seg n="1c056fc5">
              Vi hade funderingen: Hur kapar man på något sätt topparna i de
              värsta utfallen så att inte omställningen blir för drastisk? I
              det läget valde vi modellen att ta ett snitt mellan året 2002
              och 2004 för det innevarande året. Då minskade man de största
              delarna. Det mildrade för Sävsjö i dess problematik. Det gav också
              mindre pengar till de kommuner som hade förväntat sig enligt det
              som SCB var väldigt snabb att räkna på och som stod i budgetpropositionen
              som lades fram.
            </seg>
            <seg n="80b625b3">
              Det handlar om en praktisk hantering utifrån den verklighet vi
              har för att försöka vara rättvis och ge hyggliga förutsättningar
              inom de ramar som systemet gav, när vi såg hur verkligheten fungerade.
              Det är den nakna sanningen om hanteringen av LSS-systemet.
            </seg>
            <seg n="01f7b74f">
              Det kommer också att göras några andra översyner i LSS. Det gäller
              inte minst på LASS-sidan, som Socialdepartementet har ansvaret
              för.
            </seg>
            <seg n="e1ae4833">
              Vi måste också borra djupare och försöka få ett system som ligger
              närmare det år man har verksamhet. Men det ska heller inte vara
              förutsägbart i hur man via uppgifter kan påverka systemet, vilket
              det är fullt möjligt att göra i dag. Vi ser att det kanske pågår
              en tendens till en sådan verksamhet på vissa håll. Egentligen
              lurar man sig själv i systemet beroende på uppgiftslämnandet.
            </seg>
            <seg n="c52483f7">
              Ambitionen är nu att få ett system som är bättre. Vi är inte
              tillfredsställda med det sätt som det nu fungerar på. Det ger
              lite sämre planeringsförutsättningar. Men det fångar heller inte
              upp tillräckligt nära hur verksamheterna ser ut i kommunerna för
              att på så sätt upplevas som rättvist.
            </seg>
          </u>
          <note type="speaker" n="b5d1eb93">
            Anf. 98 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-b1b5f2dccbebeb94-1" n="0268ff6a">
            <seg n="0be3f200">
              Fru talman! Som svar på frågorna uppfattar jag att vårt statsråd
              tycker att systemet ska få verka ett tag. Det har verkat i några
              år. Det är ingen hemlighet som kom i förrgår, utan det är någonting
              som har pågått i flera år.
            </seg>
            <seg n="33f6371e">
              Statsrådet anger också att det finns en ambition att vara så
              rättvis som möjligt, och därför kommer det översyner. När kommer
              dessa översyner? Blir det även nästa år ett tombolasystem där
              kommunerna får sent besked i slutet på år 2006 för år 2007? Eller
              kommer ingrepp som kommer att ändra situationen inför nästa år
              så att vi åtminstone för år 2007 år någorlunda rimliga spelvillkor
              för kommunerna?
            </seg>
            <seg n="22b3b2f8">
              För ett par år sedan debatterade jag det kommunala utjämningssystemet
              för handikappomsorgen med statsrådet Österbergs företrädare Lars-Erik
              Lövdén med anledning av de då kraftiga inkomstminskningarna. Då
              var det Hedemora kommun som drog en riktig nitlott på minus 15
              miljoner jämfört med vad man tidigare haft i den interna länsuppgörelsen
              med ersättning till Hedemora från övriga kommuner i Dalarna. Det
              blev inget resultat av den debatten. Staten blev enbart betraktande
              framöver av hur systemet slog lite halvblint de kommande åren.
              Frågan är om det nu kommer att bli en upprepning.
            </seg>
            <seg n="484ffa18">
              Man utlämnar kommunerna till ett utjämningssystem som är ungefär
              lika smidigt som en elefant i en porslinsbutik. Det ska jämföras
              med det tidigare tillfälliga statsbidraget som fanns 20012003
              och jämföras med den länsvisa överenskommelsen som tidigare fanns
              mellan kommunerna om kostnaderna för handikappomsorgen.
            </seg>
            <seg n="829496d2">
              Nu är frågan: Kommer regeringen att gå aktivt in och kullkasta
              kommunal planering igen nästa år, eller hur blir det? Kommunerna
              protesterar inte mot det kommunala utjämningssystemet, även om
              det i sig är tveksamt och var det redan när det infördes. De protesterar
              mot oförutsägbarheten i systemet. Det är detta som regeringen
              måste göra någonting åt.
            </seg>
            <seg n="cc74a757">
              Jag tycker att det är fantastiskt att regeringen tycker sig ha
              råd att behandla kommunerna på det sättet. Vi har hört exemplet
              med Trollhättan och Vänersborg. Vi har hört exemplet med Sävsjö.
              Det blev plötsligt minus 10 miljoner, eller jag tror bestämt att
              det till och med var minus 11 miljoner.
            </seg>
            <seg n="3b21c568">
              Vi har också via medierna från Småland fått del av exemplet Ljungby.
              Ljungby kommer att förlora några miljoner, sade SCB, eftersom
              Markaryd tidigare har köpt tjänster från Ljungby. Nu har man slutat
              köpa tjänsterna. Därmed skulle Ljungby enligt SCB få mindre pengar.
            </seg>
            <seg n="f208fd45">
              Men regeringen gör tvärtom i sitt beslut. Ljungby får mer pengar,
              plus 10 miljoner kronor i systemet. Enligt medieuppgifter går
              de 10 miljonerna till bredband. Pengar som skulle ha varit till
              funktionshindrade går alltså till bredband i stället.
            </seg>
            <seg n="606e4360">
              Frågan är vad statsrådet Österberg reagerar med. Blir det fortsatt
              passivitet, eller vad blir det för någonting? Vad har statsrådet
              Österberg för råd till kommunerna? När kommer den översyn som
              det talas om?
            </seg>
          </u>
          <note type="speaker" n="35e9ca60">
            Anf. 99 ANNIKA QARLSSON (c):
          </note>
          <u who="annika_qarlsson_6d41d7" xml:id="i-67d8ebb118dcec3f-1" n="001c4fee">
            <seg n="12c6ebbb">
              Fru talman! Om man lyssnar på vad statsrådet säger framskymtar
              det en önskan om att det inte hade behövt fattas beslut om att
              förändra det som stod i budgetpropositionen. Det som kom som ett
              påstående från Vänersborg och Trollhättan handlade om att det
              beslut som man tog om att lägga basåret så nära verksamhetsåret
              som möjligt ändå var rätt.
            </seg>
            <seg n="4dacc737">
              Fanns det med i resonemanget att fundera på att hantera de här
              kommunerna som fick stora minus i stället under ett övergångsår?
              Då hade man inte behövt kasta ut alla de andra så att det blev
              hela havet stormar i hela Kommun-Sverige. Det skulle vara intressant
              att höra om det fanns några resonemang om de bitarna.
            </seg>
            <seg n="7c348c64">
              En av sakerna i det här handlar inte bara om ifall man vinner
              eller förlorar. Jag hade en träff hemma nu med kommunstyrelseordförande
              från många olika kommuner, som både var vinnare och förlorare
              eller som hade stora höjningar av skattesatserna för att klara
              av de här bitarna. Det spelade liksom ingen roll ifall det var
              ett stort eller litet minus eller plus. Kommentarerna var ungefär
              så här: Det är hål i huvudet! Det är helt värdelöst! Det är helt
              kasst! De kanske uttryckte det lite mer fint, men det var den
              ungefärliga andemeningen.
            </seg>
            <seg n="b8783304">
              Det går aldrig någonsin att förutsäga det här. Blir det några
              medel? Kommer det några pengar? Kommer vi att få någon ersättning
              för de här bitarna? Det går aldrig att förutsäga och kunna planera
              verksamheten utifrån utjämningarna.
            </seg>
            <seg n="8bba474d">
              Man går nu in och tittar på det här och gör en mix av 2002 och
              2004, vilket jag också har en fråga om. Är det förenligt med förordningen
              att använda sig av en mix av två olika år? Det handlar ju om helt
              olika förutsättningar. I den ena delen ingår den tidigare länsvisa
              utjämningen. Men det skiljer mellan 2004 och 2002. Jag skulle
              också vilja höra vad statsrådet Österberg säger om den här tredjedelen.
            </seg>
            <seg n="15e71d59">
              Det handlar om den utvärdering och översyn som ska göras. Finns
              det någonstans med i tankarna inför det arbetet att man tar med
              sig detta och funderar på det? Det här är ju en rättighetslagstiftning.
              Det gäller enskilda individers rättighet till att ha ett bra och
              drägligt liv och att kunna få hjälp för att få sin vardag att
              fungera.
            </seg>
            <seg n="dee82f26">
              Eftersom detta är en rättighetslagstiftning som vi har klubbat
              här inne så undrar jag om man någonstans i utvärderingen eller
              översynen lyfter in detta. Ser man över hur man skulle kunna lyfta
              upp detta och göra det till ett nationellt finansiellt ansvar
              för att komma ifrån den här typen av utjämningssystem? Det påtalas
              emellanåt att kommuner ska kunna planera för att kunna få ut så
              mycket pengar som möjligt, eller så planerar man inte för det.
              Det blir en väldigt underlig och konstig situation. Finns det
              tankar på att lyfta in det här i översynen?
            </seg>
          </u>
          <note type="speaker" n="5cc3ccb1">
            Anf. 100 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-0efd879fa36469d2-28" n="fd2312ed">
            <seg n="c0972aca">
              Fru talman! Jag tar den senaste frågan först. Jag tror att den
              ska ställas till statsrådet Andnor, som har ansvaret för själva
              lagstiftningen när det gäller finansieringsdelen. Mitt ansvar
              här är att klara ut finansieringssystemet mellan kommunerna. Det
              är det som ligger på min lott. Det här är ju för övrigt ganska
              komplicerad lagstiftning. Jag rekommenderar dig att ställa den
              frågan till henne. Jag tänker inte gå in på den.
            </seg>
            <seg n="5a1e0f48">
              Den modell som jag är beredd att titta närmare på gäller hur
              vi kan få ett finansieringssystem som följer verkligheten närmare.
              Tyvärr är det nog så här med planeringen. Det här är komplicerat.
              Vi kan se att man kan beklaga den tidshorisont som har varit.
              Den skulle kunna gå att trimma. Det är också därför jag säger
              att man skulle kunna göra en snabbare räkning om uppgifterna kom
              in snabbare, och då skulle man också kunna få tidigare besked.
              Man kan alltså hjälpas åt i det system som finns, även från kommunernas
              sida. En del har varit snabba och duktiga på det här, och en del
              har inte prioriterat det på det sätt som man kanske borde ha gjort.
              Då kommer det senare. Det finns alltså ett ansvar där också.
            </seg>
            <seg n="2b299a05">
              Å andra sidan kan man se att beskedet här inte kommer tidigare
              än vad det gör i det stora utjämningssystemet. Problematiken med
              det här är egentligen att några nya ärenden som man har fått när
              det gäller LSS i en liten kommun kan få väldigt stora ekonomiska
              konsekvenser i systemet. Det är det som skiljer så mycket. Det
              andra jämnas ut och får inte de enskilda konsekvenserna.
            </seg>
            <seg n="28a75583">
              Hur man än vrider och vänder på det här så blir det så här. Jag
              såg att det var någon kommun i södra Sverige som hade fått tre
              multihandikappade kommuninvånare genom en bilolycka, vilket i
              princip tog en stor del av kommunens sociala budget. Det finns
              inget utjämningssystem som väger upp detta när olyckan händer.
              Det kommer så småningom att vägas in med andra kostnader, och
              sedan får man kompensation.
            </seg>
            <seg n="b07e9637">
              Det är precis det här som jag vill åt att försöka få närheten
              mellan de faktiska händelserna och utjämningen så att det ligger
              så nära att det inte töjer ut på tiden. Det är en eftersträvan
              som vi har när vi tittar på den utjämning som hade skett.
            </seg>
            <seg n="0f379216">
              Du frågade efter olika räknemodeller. Vi har vridit och vänt
              på det här. Tjänstemännen på departementet tog fram 17 olika räknemodeller
              för hur man skulle kunna hantera det här på ett sätt så att man
              fångade upp dels dem som förlorar åt det ena hållet, dels de andra.
              Det gällde hur man skulle kunna se över det här och hur man skulle
              kunna väga in det på ett bra sätt. Det gäller kanske framför allt
              dem som förlorar. Man skulle se hur man skulle kunna utjämna det
              hela. Det är ganska komplicerat.
            </seg>
            <seg n="0fc2f59c">
              Det visade sig att det enklaste ändå var att man tog snittet.
              Man menar att snittet någonstans ger något slags basår mittemellan.
              Det är ungefär så det blir om man väger mellan 2004 och 2003.
              Då blir det övergripande på det sättet. Det blev den enklaste
              modellen för att kunna hantera det hela inom de tidsramar som
              fanns.
            </seg>
            <seg n="398874fc">
              Det är säkert inte det mest lysande sättet, men det gav ändå
              effekten att det trubbade av de största utfallen åt båda håll.
              Det gällde framför allt dem som förlorade väldigt mycket. Det
              gick naturligtvis ut över dem som också hade räknat med att kanske
              få mer pengar.
            </seg>
            <seg n="a3f0bbcf">
              Det är många som har pratat med mig om det här. Jag har diskuterat
              det. De som förlorar pengar och hade räknat med mer är missnöjda.
              Andra är väldigt glada. Så ser det ut i Sverige om man tittar
              ut, och det fördelar sig ganska jämnt.
            </seg>
            <seg n="b58153a9">
              Till sist ska jag säga till Ulrik att jag inte menar att vi ska
              låta systemet vila. Vi har sett de problem som finns, och vi är
              beredda att ta tag i dem så snabbt som möjligt.
            </seg>
            <seg n="2f32e274">
              Man ska inte kunna förutse när basåret räknas ut. Det har varit
              en del av systemet. Det ska göras vid olika tillfällen, och det
              ska inte kunna förutses så att man kan förbereda sig på det. Det
              ska bli återkommande med olika system. Så ser systemet ut. Därför
              kan jag inte säga någonting om hur det ser ut 2006 om det ska
              räknas upp eller hur det ska göras. Det återstår att se. Jag hoppas
              att vi i den översyn som vi vill sätta i gång snabbt nu också
              kommer fram till att vi kan hantera detta på ett smidigare och
              bättre sätt än vad som kanske har varit fallet så här långt.
            </seg>
          </u>
          <note type="speaker" n="978be256">
            Anf. 101 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-b1b5f2dccbebeb94-2" n="0268ff6a">
            <seg n="eff1b4af">
              Fru talman! Vad jag kan urskilja av svaret så är det detsamma
              som vi har hört tidigare. Det finns en ambition att komma någonstans
              på området. Det kommer översyner. Men när vet ingen, i alla fall
              inte vårt statsråd som är ansvarig för frågorna. Så snabbt som
              möjligt är inte särskilt nöjaktigt för de kommuner som befinner
              sig i den här cirkusen som man ändå måste säga att det är fråga
              om.
            </seg>
            <seg n="d24dc021">
              Fru talman! Ett adelsmärke för ett anständigt samhälle är hur
              handikappade behandlas. Beträffande det kommunala utjämningssystemet
              för LSS visar regeringen en nonchalans gentemot kommunerna som
              är förvånande genom sina sena, ryckiga och oförutsägbara besked.
              Därmed visas också en nonchalans mot de funktionshindrade, som
              ju är de som riskerar att få ta konsekvenserna av ryckigheten.
            </seg>
            <seg n="e1e05150">
              Det borde i stället vara tvärtom att regeringen visade en särskild
              lyhördhet och respekt när en så känslig sak som det kommunala
              utjämningssystemet för handikappomsorgen behandlas.
            </seg>
            <seg n="9e65e781">
              Efter det att Kristdemokraterna och den borgerliga alliansen
              har tryckt på har socialutskottet tagit ett utskottsinitiativ
              som i förlängningen kanske kommer att ge en radikal lösning. Staten
              har ju beslutat om LSS-reformen. Då borde det också vara staten
              som står för kostnaderna. Utskottsinitiativet innebär att den
              sittande LSS-utredningen även ska utreda om kostnadsansvaret läggas
              över helt och hållet på staten eller om kommunerna ska få fortsatta
              med det trassel som har varit hittills. Jag hoppas på en god lösning
              och att insikt också så småningom drabbar det regerande partiet
              så att ytterst sett de funktionshindrade får en tryggare och säkrare
              tillvaro i våra kommuner.
            </seg>
          </u>
          <note type="speaker" n="e7843e78">
            Anf. 102 ANNIKA QARLSSON (c):
          </note>
          <u who="annika_qarlsson_6d41d7" xml:id="i-67d8ebb118dcec3f-2" n="001c4fee">
            <seg n="770c523e">
              Fru talman! Jag känner att jag har fått ett lite fylligare svar
              i debatten. Jag har inte lyckats att få ministern att skriva ett
              nytt pressmeddelande som han kan skicka ut till kommunerna i morgon,
              men det trodde jag väl inte riktigt att jag skulle lyckas med
              i dag heller.
            </seg>
            <seg n="742b58fe">
              Jag tror att det är väldigt viktigt att den här översynen görs
              tämligen omgående. Jag tror också att det vore värdefullt att
              titta på om inte det här är en rättighetslagstiftning som också
              ska vara ett nationellt finansiellt ansvar. Jag vet att det inte
              bara är en enkel modell att plussa in där heller, men det skulle
              kunna vara ett alternativ till de 17 modellerna för att få det
              hela att fungera mellan kommunerna.
            </seg>
            <seg n="a92bf1e3">
              Kommunerna vill ha långsiktiga ekonomiska villkor. Det finns
              också lite funderingar ute i kommunerna. Det står att det inte
              ska vara påverkbart, men det gick tydligen att göra på de här
              22 dagarna. Det är många kommentarer som jag också har fått. Men
              det var ändå ett litet steg i rätt riktning. Vi fortsätter att
              följa frågan och hoppas att det ska gå ännu mer i rätt riktning.
            </seg>
          </u>
          <note type="speaker" n="71716a2c">
            Anf. 103 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-0efd879fa36469d2-29" n="fd2312ed">
            <seg n="6c0d980b">
              Fru talman! Jag ska bara säga några saker. Det finns absolut
              ingen nonchalans i detta. Som lagstiftningen ser ut nu är LSS-frågan
              en kommunal ansvarsfråga. Det staten har gjort utifrån den här
              lagstiftningen är ju faktiskt att utjämna kostnaderna så att det
              ska bli lättare. Man kan ha åsikter om utjämningssystemet och
              tycka att det inte fungerar bra, men utan systemet skulle konsekvenserna
              vara oerhört mycket större för kommunerna. Det skulle också försvåra
              möjligheterna för handikappade att röra sig mellan kommuner, vilket
              naturligtvis också är en frihetsfråga som är väldigt viktig. Här
              har vi absolut en ambition att åstadkomma bra förutsättningar.
            </seg>
            <seg n="3d4681e1">
              Till sist skulle jag vilja säga något om detta med ett nationellt
              system som tas upp ibland. Det tas också upp i kommunala kretsar
              att man vill ha det så. Ska man titta på ett sådant system och
              göra något åt detta, får man ett helt nytt system. Grundtanken
              var ju att hanteringen skulle vara så nära den handikappade som
              möjligt där man också kan ge den bästa vården. Besluten skulle
              också fattas där. På det sättet löser man frågorna. Ett nationellt
              finansierat system kan inte bara innebära att det levereras in
              i den kommunala sektorn som sedan hanterar detta, utan då får
              man en helt annan prövning och ett helt annat system som kräver
              en ganska stor omvälvning. Om man tittar på det måste man ta ett
              stort tag över detta. Det bör man vara medveten om. Det är ganska
              enkelt att säga att vi ska ha en nationell finansiering, men då
              talar man om ett annat system i sin helhet.
            </seg>
            <seg n="10b1e2c4">
              Min uppgift i det här läget är att se till att vi får ett utjämningssystem
              som fungerar så bra som möjligt. Det kommer vi att ta på största
              allvar och försöka förbättra detta så att det ger bättre planeringsförutsättningar
              och en större säkerhet till kommunerna som har att hantera detta.
              Det är min absolut viktigaste och ärliga ambition i det här sammanhanget.
            </seg>
          </u>
          <note n="cb0e8dbf">
            Överläggningen var härmed avslutad.
          </note>
          <note n="3dd6f002">
            15 § Anmälan om inkomna uppteckningar från EU-nämndssammanträde
          </note>
          <note n="5798f2fa">
            Tredje vice talmannen anmälde att uppteckningar från EU-nämndens
            sammanträde fredagen den 28 oktober inkommit.
          </note>
          <note n="27818250">
            16 § Förnyad bordläggning
          </note>
          <note n="5f0a3a9e">
            Föredrogs och bordlades åter
          </note>
          <note n="5172b519">
            17 § Bordläggning
          </note>
          <note n="fdfc3771">
            Anmäldes och bordlades
          </note>
          <note n="1ae8947e">
            18 § Anmälan om interpellationer
          </note>
          <note n="bbad5ecc">
            Anmäldes att följande interpellationer framställts
          </note>
          <note n="e2e9e213">
            den 21 november
          </note>
          <note n="906555d6">
            Marita Aronson
          </note>
          <note n="23ea5363">
            Per Landgren
          </note>
          <note n="261d5761">
            Nina Lundström
          </note>
          <note n="ddf7dc43">
            Kerstin Lundgren
          </note>
          <note n="5b8e796b">
            Ewa Björling
          </note>
          <note n="7df9af09">
            Tobias Krantz
          </note>
          <note n="7df9af09">
            Tobias Krantz
          </note>
          <note n="7df9af09">
            Tobias Krantz
          </note>
          <note n="98969b74">
            den 22 november
          </note>
          <note n="73a50e77">
            Tobias Billström
          </note>
          <note n="43f8701a">
            Liselott Hagberg
          </note>
          <note n="ad055cf4">
            Inger René
          </note>
          <note n="329273e7">
            Interpellationerna redovisas i bilaga som fogats till riksdagens
            snabbprotokoll tisdagen den 29 november.
          </note>
          <note n="52e3bfa7">
            19 § Anmälan om frågor för skriftliga svar
          </note>
          <note n="908fe0db">
            Anmäldes att följande frågor för skriftliga svar framställts
          </note>
          <note n="98969b74">
            den 22 november
          </note>
          <note n="464d82d8">
            Bertil Kjellberg
          </note>
          <note n="2a695085">
            Ragnwi Marcelind
          </note>
          <note n="bc49abdc">
            Maria Larsson
          </note>
          <note n="bc49abdc">
            Maria Larsson
          </note>
          <note n="2183c3b1">
            Hans Hoff
          </note>
          <note n="868d8674">
            Annika Qarlsson
          </note>
          <note n="ef68d244">
            Frågorna redovisas i bilaga som fogats till riksdagens snabbprotokoll
            tisdagen den 29 november.
          </note>
          <note n="dc1480ee">
            20 § Kammaren åtskildes kl. 20.25.
          </note>
          <note n="20d5f8e2">
            Förhandlingarna leddes
          </note>
          <note n="354a4764">
            /Monica Gustafson
          </note>
        </div>
      </body>
    </text>
  </TEI>
</teiCorpus>
