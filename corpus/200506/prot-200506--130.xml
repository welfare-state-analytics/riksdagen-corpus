<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--130</head>
          <docDate when="2005-05-29">2005-05-29</docDate>
        </div>
      </front>
      <body>
        <div>
          <note n="39b3366a">
            ﻿
          </note>
          <note n="4eb1ec7e">
            Riksdagens protokoll
          </note>
          <note n="b0082bd1">
            2005/06:130
          </note>
          <note type="date" n="7dfb5a6d">
            Måndagen den 29 maj
          </note>
          <note n="721ce448">
            Kl. 09:00 - 15:25
          </note>
          <note n="cb069390">
            1 § Meddelande om frågestund
          </note>
          <note n="56cd7a61">
            Tredje vice talmannen meddelade att vid frågestunden torsdagen
            den 1 juni kl. 14.00 skulle frågor besvaras av statsminister Göran
            Persson.
          </note>
          <note n="d2009c73">
            Meddelandet hade delats ut till kammarens ledamöter.
          </note>
          <note n="72ad8030">
            2 § Anmälan om fördröjda svar på interpellationer
          </note>
          <note n="620b9592">
            Till riksdagen hade inkommit följande skrivelser:
          </note>
          <note n="acc38b7f">
            Interpellation 2005/06:406
          </note>
          <note n="a33f2268">
            Interpellation 2005/06:406 av Marietta de Pourbaix-Lundin (m)
          </note>
          <note n="d1670efb">
            Interpellationen kommer att besvaras måndagen den 12 juni 2006.
          </note>
          <note n="381bb8da">
            Skälet till dröjsmålet är att statsrådet befinner sig på tjänsteresor
            under de svarstillfällen som finns före den 12 juni.
          </note>
          <note n="c8c0dc15">
            Helena Lindberg
          </note>
          <note n="b8dce498">
            Interpellation 2005/06:412
          </note>
          <note n="7670c4e0">
            Interpellation 2005/06:412 av Cecilia Wikström (fp)
          </note>
          <note n="81c6201a">
            Interpellationen kommer att besvaras torsdagen den 8 juni 2006.
          </note>
          <note n="05e71dd1">
            Skälet till dröjsmålet är inrikes tjänsteresa.
          </note>
          <note n="8efe251b">
            Leif Pagrotsky
          </note>
          <note n="2362c46b">
            3 § Hänvisning av ärenden till utskott
          </note>
          <note n="ad84d19d">
            Föredrogs och hänvisades
          </note>
          <note n="29af912c">
            4 § Förnyad bordläggning
          </note>
          <note n="6148b99e">
            Föredrogs och bordlades åter
          </note>
          <note n="6597e878">
            5 § Samverkan vid kris för ett säkrare samhälle
          </note>
          <note n="2f575911">
            Föredrogs
          </note>
          <note type="speaker" n="bcc5099e">
            Anf. 1 ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-4c180233e33e4bde-0" n="b9220ca0">
            <seg n="6e05c65f">
              Fru talman! Detta är försvarsutskottets sista debatt i kammaren
              under denna mandatperiod. Många beslut som har varit avgörande
              för människor och verksamheter i vårt land har fattats i kammaren
              på förslag av försvarsutskottet. Nu står vi inför ytterligare
              ett stort beslut, som gäller betänkandet Samverkan i kris .
            </seg>
            <seg n="fdf34e4a">
              I regeringens proposition redovisas en strategi för samhällets
              säkerhet en strategi för vårt samlade arbete med att stärka säkerheten.
              Där finns många goda förslag, och vi i Centerpartiet står bakom
              lejonparten av förslagen i propositionen. Men det finns några
              små men ändå viktiga saker som har utelämnats, glömts bort eller
              rentav ignorerats. En av de aspekter som har glömts bort i den
              här propositionen är den enskilda människans roll och uppgift
              vid en krissituation.
            </seg>
            <seg n="8118afb0">
              Förändringen av Försvarsmakten har gjort att allt färre unga
              genomför pliktutbildning. Det är en fullt logisk utveckling eftersom
              vi ska anpassa uttaget till plikttjänstgöring efter behov och
              hotbild. Självklart är det så. Minskningen har i sin tur fört
              med sig att stora delar av den kunskap om samhällets säkerhet
              som tidigare fanns i samhället håller på att gå förlorad. Det
              är allvarligt, för det handlar om viktiga kunskaper som är kopplade
              till samhällets förmåga att hantera kriser.
            </seg>
            <seg n="bc98260c">
              Fru talman! Jag, Centerpartiet och alliansen menar att utgångspunkten
              för samhällets krishantering ska vara att den är en fråga för
              alla. För att medborgarna själva ska kunna förstå och hitta sin
              egen roll i krissituationer krävs en fullgod tillgång till information
              om samhällets säkerhet. Ambitionen är att individen ska kunna
              förstå sin egen roll och uppgift i samhällets krishanteringssystem.
              För att kunna bibehålla krishanteringsförmågans folkliga förankring
              måste vi söka nya vägar och förbättra möjligheterna till information.
              Det gäller särskilt information till ungdomar.
            </seg>
            <seg n="d88f4863">
              I det informativa arbetet spelar myndigheter och inte minst de
              frivilliga försvarsorganisationerna en viktig roll. Därför måste
              vi politiker se till att frivilligorganisationerna får ett tydligt
              uppdrag och möjligheter att nyttja nya mötesplatser för information.
              Ett sätt att åstadkomma detta är att utnyttja skolorna. Ett annat
              sätt är att ge stöd till lokala utbildningsinsatser. Ökad information
              i skolorna skulle förmodligen också bidra till att även unga kvinnor
              bygger upp kunskap rörande krishantering. Det är en grupp som
              i dag får väldigt lite information om de här frågorna.
            </seg>
            <seg n="cf0d83f3">
              Den information som är kopplad till krishantering är mycket komplex
              och måste innefatta en bred syn på säkerhet. I detta avses allt
              från hur barn och vuxna klarar sig själva vid en krissituation
              till närmiljön, som kommunerna har ansvar för, och därifrån vidare
              till den regionala och nationella nivån.
            </seg>
            <seg n="aafc251b">
              När man talar om krishantering är det viktigt att komma ihåg
              att krishanteringsförmågan inte enbart är en nationell angelägenhet,
              utan den är i allra högsta grad lokal. När kriser inträffar är
              det oftast på lokal nivå. Översvämningar, omfattande strömavbrott
              och oväder sker lokalt.
            </seg>
            <seg n="a24b8ceb">
              Därför måste informationsinsatserna handla om perspektiv som
              inte enbart är nationella, och därför måste de frivilliga försvarsorganisationerna
              också ha lokala grupperingar spridda över landet. De lokala grupperna
              måste också ha en regional ledningsfunktion, en funktion med lokalkännedom
              som underlättar och möjliggör ett välorganiserat och samtrimmat
              arbete.
            </seg>
            <seg n="c22dfa9a">
              Att man i krissituationer kan arbeta välorganiserat är kanske
              den viktigaste skillnaden mellan frivilliga försvarsorganisationer
              och andra delar av det civila samhället. Det är något som frivilligorganisationen
              gör mycket effektivare än exempelvis fotbollsföreningen eller
              orienteringsklubben, även om dessa självklart också kan göra insatser
              i speciella situationer.
            </seg>
            <seg n="8009e62f">
              Fru talman! De frivilliga insatserna är, som jag ser det, ovärderliga
              i samhällets krisberedskap. Det är oerhört viktigt att vi värnar
              deras existens och hjälper till i deras framtida utveckling. Det
              finns i dag frivilliga grupperingar i ungefär 100 av landets kommuner.
              Förmodligen detta vet jag överväger ytterligare ett antal kommuner
              att använda frivilliga och frivilligorganisationer för att stärka
              den egna krisberedskapen. Därför är det viktigt att förutsättningarna
              för frivilliga insatser klarläggs för den enskilde, deras arbetsgivare
              och de berörda kommunerna. Bland annat måste frågan om de frivilligas
              rätt till tjänstledighet uppmärksammas och tas på allvar.
            </seg>
            <seg n="520a6166">
              I en tid då färre individer rekryteras till värnpliktstjänstgöring
              minskar rekryteringsbasen till frivilligorganisationerna drastiskt.
              Därför måste samhället nu underlätta och hjälpa frivilligorganisationerna
              så att de kan trygga återväxten. Med anledning av detta, fru talman,
              vill jag yrka bifall till reservation 4.
            </seg>
            <seg n="a03ab0a5">
              Många stora och avgörande beslut för människor, familjer och
              verksamheter i vårt land har fattats i kammaren under den här
              mandatperioden. På det här området har det varit på förslag av
              försvarsutskottet. Jag tycker att frågor som handlar om det som
              hör till detta utskotts verksamhetsområde är av den karaktären
              att de förtjänar stora och breda majoriteter, men också stora
              och breda diskussioner.
            </seg>
            <seg n="8757f8bf">
              Ibland har vi lyckats skapa dessa breda majoriteter. Jag har
              efter förmåga försökt bidra till att få till stånd stora, breda
              diskussioner och stora, breda majoriteter. Ibland har det lyckats,
              ibland har det inte lyckats.
            </seg>
            <seg n="f5ea596e">
              Eftersom detta är den sista debatten vill jag framföra mitt tack
              till kamraterna i utskottet. Vi har haft, tycker jag, många trevliga
              och gemytliga debatter och överläggningar tillsammans både i utskottet
              och här i kammaren. Ett speciellt tack vill jag framföra till
              de ledamöter av riksdagen som inte söker väljarnas förtroende
              inför den nya period som vi får efter höstens val.
            </seg>
            <seg n="e88c9cdc">
              Jag vill också tacka statsrådet för att hon oftast ställer upp
              när vi har de stora och viktiga debatterna i kammaren inom det
              här området. Den personal som finns på Regeringskansliet bistår
              också oss här i riksdagen med upplysningar och kunskaper som är
              värdefulla och ovärderliga för oss. Stort tack för det!
            </seg>
            <seg n="d0ac951d">
              Allra sist vill jag rikta ett stort tack till utskottskansliets
              personal. Ni har en utomordentlig förmåga att förstå, fatta och
              sammanfatta ibland, ganska ofta förresten, ostrukturerade diskussioner
              och resonemang som förs i utskottet. Och ni gör det på ett sätt
              som länder er till heder. Ni bistår mig och också övriga ledamöter
              i utskottet, oaktat partikulör, på ett sätt som länder er till
              heder. Ni gör det med råd och dåd, och ni gör det med integritet.
              Ni gör det på ett sådant sätt att riksdagen som institution hedras.
              Stort tack för det!
            </seg>
          </u>
          <note type="speaker" n="fae6e38b">
            Anf. 2 OLA SUNDELL (m):
          </note>
          <u who="ola_sundell_fe03b0" xml:id="i-d501da96f8fb7174-0" n="be0a698b">
            <seg n="6f920dd4">
              Fru talman! Det var många vänliga ord i ordförandens inledning.
              Det är trevligt att ha ministern här. Jag instämmer i detta. I
              övrigt vill jag börja med att yrka bifall till reservation nr
              1, Den nationella krishanteringsförmågan.
            </seg>
            <seg n="1280f1ab">
              Vilka är nu de viktigaste frågorna för svensk och Sveriges säkerhet
              framöver? Det grundläggande är alltid, enligt min mening, att
              aldrig slå sig till ro och tro att kriser, krig och terroraktioner,
              katastrofer hör historien till. Det är grundläggande att ständigt
              vara beredd på att det oväntade kan inträffa och att ständigt
              ha en förmåga att hantera kriser och krig. Sverige måste ständigt
              bära på en beredskap för åtgärder vare sig det gäller att bekämpa
              en terroraktion, hantera en naturkatastrof eller slå ned ett hot
              riktat mot vår suveränitet.
            </seg>
            <seg n="b4add397">
              Vem kunde förutse stormen Gudrun? Vem kunde ana en katastrof
              av det slag som briserade annandagen 2004 och som kom att leda
              till ett oerhört lidande, psykiskt och fysiskt, dödsfall och materiell
              förstörelse? Vad vi säkert vet inför framtiden är att nya hot
              och katastrofer kommer att inträffa. Lika säkert som det har vi
              i dag ingen aning om var och i vilken omfattning den kommande
              krisen uppstår eller slår till.
            </seg>
            <seg n="ef531a79">
              Vad händer härnäst och var? Är det en terroristattack mot en
              strategisk funktion i samhället, eller är det en ny naturkatastrof?
              Det är omöjligt att veta. Det vi kan göra är att rusta oss för
              det oväntade, att skaffa oss den försäkring som innebär en garant
              för medborgarnas säkerhet och trygghet.
            </seg>
            <seg n="1be54d4a">
              Den regering och regeringschef som fått förtroendet att leda
              landet har också det yttersta ansvaret för att den yttre och den
              inre säkerheten för medborgarna har ett innehåll. Det är just
              de här verktygen för krishantering, hur de ska se ut och hur de
              ska organiseras, som den här debatten handlar om. Vad har vi lärt
              av historien som vi kan ha nytta av inför framtiden? Har erfarenheterna
              från stormen Gudrun och tsunamikatastrofen just pekat på de brister
              vi har i den svenska modellen för krishantering, något som vi
              kan lära oss av inför framtiden? Har vi lärt av misstagen?
            </seg>
            <seg n="59c4e12c">
              Vidare bör det också sägas i de här sammanhangen att krigsorganisationen,
              insatsorganisationen, är helt lämnad utanför i det här betänkandet.
              Vi kan säga att allt handlar just i dag om den civila krishanteringen.
            </seg>
            <seg n="7da25241">
              Den svenska säkerhetspolitiska debatten präglas just nu i stor
              utsträckning av det här vidgade säkerhetsbegreppet, som inte är
              styrt från något håll. Det handlar om snöoväder, översvämningar,
              sjukdomar, alltså slumpens skördar. I den här kantringen av debatten
              ligger alltid en uppenbar risk att pendeln slår för långt och
              att man negligerar behovet av en militär dimension i säkerhetspolitiken.
              Det förtjänar alltid att påpekas, när man diskuterar säkerhet,
              att det aldrig föreligger något nollsummespel mellan det civila
              försvaret och militär säkerhet. Sverige måste vara väl rustat
              vare sig det är en naturkatastrof eller en terroristaktion riktad
              mot vårt land. Händelserna i Thailand visar ganska väl vad som
              kan hända om vi inte har beredskap för det oväntade.
            </seg>
            <seg n="0805485a">
              Fru talman! Den civila krishanteringen i vårt land fungerar i
              huvudsak bra. Därom är nog de flesta överens. Men i en väldigt
              central del saknas det fortfarande en viktig pusselbit, nämligen
              en central funktion i Regeringskansliet.
            </seg>
            <seg n="9a4429f4">
              Större kriser hamnar alltid i knät på den politiska ledningen.
              Det förutsätter att den politiska ledningen har full möjlighet
              att agera för att kunna prioritera resurser, initiera åtgärder
              hos berörda myndigheter. Till det här kommer också information
              till medier och befolkning. För att kunna göra detta krävs den
              här politiska auktoriteten. Just detta faktum talar för att krisledningsfunktionen
              ligger nära den politiska makten. Vidare är myndighetsnivån, om
              det krävs samarbete med andra länder, inte den rätta för den här
              typen av överläggning.
            </seg>
            <seg n="29c15331">
              Förvisso talas det om en beredskaps- och analysenhet och om att
              den har inrättats i Regeringskansliet, men vad vi känner till
              så här långt är den inte i drift. I det här skedet är den bara
              verksam till namnet, på papperet, skulle jag säga. Så längre än
              till beteckningen för den centrala funktionen har inte regeringen
              förmått eller velat gå. Där slutar regeringens förmåga.
            </seg>
            <seg n="9a8f3e99">
              Tyngdpunkten i kritiken mot hur tsunamikatastrofen hanterades
              riktades i huvudsak mot avsaknaden av den här centrala krisfunktionen
              i Regeringskansliet. Regeringen hade inte förmåga att leda och
              samordna vid en större kris. Det var inte personliga brister i
              den delen, utan det var avsaknaden av den här organisationen.
            </seg>
            <seg n="0aaad86c">
              Jag skulle vilja fråga ministern, när hon nu sitter här: Känner
              försvarsministern till det här begreppet, krisledningsfunktion
              i Regeringskansliet? Annars får jag väl nedteckna det på en minneslapp
              och överlämna den till chefen för försvar och beredskap.
            </seg>
            <seg n="60774b5d">
              Till saken hör också att det fanns en sådan funktion tidigare
              i Regeringskansliet, men den nedmonterades av nuvarande statsministern
              1997. Mot bakgrund av det kaos som rådde i kansliet timmarna och
              dagarna efter katastrofen i Thailand och de konsekvenser som det
              har fått för regeringen Perssons trovärdighet när det gäller att
              leda landet under besvärliga förhållanden är jag övertygad om
              att han ganska bittert ångrar nedmonteringen av den funktionen.
            </seg>
            <seg n="e15f4be4">
              Dessutom har utredning efter utredning pekat på behovet av en
              funktion som understöder regeringen i samband med en stor kris.
              Sårbarhets- och säkerhetsutredningen sade just det här i maj 2001.
              Lednings- och beredskapsutredningen sade i februari 1999 ungefär
              samma sak. Försvarsberedningen sade också det här i januari i
              år. Till sist pekade Hirschfeldts katastrofkommission ut just
              den här delen som den mest avgörande anledningen till att Sverige
              inte har och kan ha en fungerande krisledningsfunktion.
            </seg>
            <seg n="e8046bd7">
              Resultatet måste i det här skedet betecknas som magert, när jag
              tittar i betänkandet. Utredning efter utredning och också utvärderingen
              från Hirschfeldtkommissionen omkring tsunamin pekar på det här.
              Det går alltså inte, enligt min mening, att leda landet på ett
              bra sätt i en stor kris utan att man har det här redskapet, krisledningsfunktionen.
              I betänkandet ges inte heller någon tydlig vägledning om vad majoriteten
              egentligen syftar till med sina förslag till förbättrad organisation
              för ledning i samband med större kriser.
            </seg>
            <seg n="9b668b25">
              Vid nästa större kris kan det också vara så att statsministern
              är bakfull och inte kan nås för en kommentar, att vi har en försvarsminister
              som har influensa och inte får störas och andra ministrar som
              inte är tillgängliga av olika orsaker för ett besked. Då kommer
              Sverige att hamna precis i samma situation som vid annandagen
              för ett och ett halvt år sedan. Krishantering hamnar på efterkälken
              i förhållande till vad som skulle ha varit möjligt med en bättre
              organisation just i Regeringskansliet. Vi kommer att få se hålögda
              statssekreterare löpa gatlopp i medier för att deras utsagor om
              vad som gällde svänger från gång till annan. KU kommer att överbelastas
              med ärenden omkring vad som kommer att hända.
            </seg>
            <seg n="0649157d">
              Sverige behöver en fungerande krisledningskapacitet i hela kedjan
              från regeringen ut till myndigheter och kommuner. Det får inte
              handla om prestige.
            </seg>
            <seg n="d2af20f5">
              Enligt betänkandet sätts nu hoppet till en krisledande myndighet,
              förmodligen en organisation som regeringen hoppas kunna ta ledartröjan
              och ansvaret för vid nästa större kris en supermyndighet som ska
              bestämma över andra myndigheter. Förslaget från regeringen är
              att Räddningsverket och KBM ska fusioneras på något sätt. Ingen
              vet hur. Det vi vet är att den här skapelsen, Räddningsverket
              och KBM, i bästa fall någon gång under 2008 kan vara i funktion.
            </seg>
            <seg n="debba1ac">
              Fru talman! Vi har en situation i dag med en beredskaps- och
              analysenhet som inte är i funktion och som dessutom saknar just
              krisledningsfunktionen, nämligen att kunna vara operativ i ett
              inledningsskede av en kris som är av sektorsöverskridande karaktär,
              vidare en supermyndighet som det kanske kommer att dröja två år
              innan den är i drift.
            </seg>
            <seg n="6d03b7fd">
              Dessutom vet vi alla att när alla verktyg och organisationer
              är på plats måste de övas på längden och på tvären. Men hur ska
              man kunna öva när de här verktygen inte är på plats? Ansvaret
              för samordning och ledning är ett regeringsansvar, ingen myndighetsuppgift.
              Vi har provat den här varianten tidigare med KBM, som i de skeden
              när storkriser varit ett faktum inte befunnit sig på banan över
              huvud taget.
            </seg>
            <seg n="4ab2abdd">
              Vi behöver inte nya myndigheter som regeringen kan gömma sig
              bakom när det stormar rejält. Vi behöver regeringar som kan och
              vill leda landet i lägen som kräver handfasthet och ansvarstagande.
            </seg>
          </u>
          <note type="speaker" n="3175957a">
            Anf. 3 ALLAN WIDMAN (fp):
          </note>
          <u who="allan_widman_31f3c6" xml:id="i-984d6b985af23ab7-0" n="35e8f388">
            <seg n="b9bcee90">
              Fru talman! Krishantering har blivit ett välkänt och hemtamt
              begrepp för många svenska medborgare. De händelser som har föranlett
              denna insikt och gjort detta begrepp så tillvant för oss alla
              är de katastrofer som vi upplevt genom Estonia, genom stormen
              Gudrun och genom tsunamin.
            </seg>
            <seg n="aa6f493a">
              Ola Sundell var inne på dels de utredningar som har gjorts i
              syfte att blottlägga de brister som funnits när det gäller nationell
              krisberedskap, dels de förslag som har kommit fram för att stärka
              vår förmåga att möta kriser på nationell nivå.
            </seg>
            <seg n="ee6a14bf">
              Innan jag gick in i kammaren i dag tänkte jag att jag delvis
              skulle åskådliggöra detta genom att peka på några av de utredningar
              som genom åren har berört just de här områdena. Jag vill understryka
              att detta inte på något sätt är någon fullständig redovisning
              av utredningarna utan ett urval, dessutom ett urval som begränsas
              av min förmåga att bära tung litteratur.
            </seg>
            <seg n="99c2d10c">
              Lära av Estonia kom ur tryck 1999, berör de brister som vi har
              på nationell nivå och tangerar olika förslag för att förstärka
              vår krisberedskap. Den 11 september 2001 inträffade en stor katastrof
              i ett annat land. Det föranledde tillsättandet av en elfteseptemberutredning
              som trots att den initialt i sina direktiv inte hade att se över
              frågan om en krishanteringsfunktion i Regeringskansliet ändå spontat
              tog upp det. Vi har från tidigare på 90-talet Ett säkrare samhälle
              av Hot- och riskutredningen som berör de här frågorna. Vi har
              Säkerhet i en ny tid som kom 2001, och vi har dessutom Åke Petterssons
              välkända utredning om sårbarhet och säkerhet som föreslog en krishanteringsfunktion
              i regeringen.
            </seg>
            <seg n="df9f0065">
              Regeringen ville dock inte införa en sådan funktion. Man menade
              att det fanns konstitutionella hinder för detta. I stället gick
              man till riksdagen våren 2002 och utfäste en rad löften om vad
              man skulle göra i stället. De löftena finns nedtecknade i regeringens
              proposition 2001/02:158.
            </seg>
            <seg n="d4f4aa6f">
              Det handlade om att vi skulle bli bättre på att öva. Vi skulle
              framför allt koncentrera denna övningsverksamhet på de samordningsproblem
              som finns inom varje regeringskansli. Man lovade att förbättra
              våra möjligheter att analysera krissituationerna när de uppstod
              och också bli bättre på att föra ut information i samhället och
              ta emot information i samband med olika krissituationer.
            </seg>
            <seg n="df86336f">
              De som har följt vårens granskningar i konstitutionsutskottet
              och också tagit del av expertrapporter och förslag från Tsunamikommissionen
              vet hur det gick. Det blev inte några samordningsövningar i Regeringskansliet
              förrän efter tsunamin. Det har fortfarande den dag som i dag är
              inte inrättats någon enhet för att förbättra vår förmåga till
              analys och information i Regeringskansliet. Den är möjligen inrättad,
              men den är, som Ola Sundell tidigare påpekade, inte operativ och
              kommer inte att bli det förrän tidigast den 1 januari 2007.
            </seg>
            <seg n="b916a580">
              Alla de här förslagen ledde ingenvart när det gäller frågan om
              krishanteringsfunktion i Regeringskansliet. Däremot lades ett
              nytt förslag fram av Försvarsberedningen den 9 januari i år. Det
              förslaget handlar strängt taget om två delar. Dels bekräftar man
              behovet av en analys- och beredskapsenhet, dels menar man att
              Sverige bör organisera och inrätta en krisledande myndighet.
            </seg>
            <seg n="8f31cbc0">
              De förslagen har nu blivit till en proposition som ligger på
              riksdagens bord och som ska avgöras efter den här debatten. Vad
              man kan konstatera, fru talman, är att det har varit väldigt mycket
              snack och lite verkstad så här långt. Ännu känner jag mig inte
              övertygad av kraften i regeringens förslag. Analys- och beredskapsenheten
              är inte operativ, och frågan om den krisledande myndighet som
              nu föreslås ska utredas på nytt. Tidigast i höst ska vi få närmare
              detaljer om vad den här myndigheten innebär, hur den ska se ut
              och vilka funktioner den ska ha.
            </seg>
            <seg n="78d8c8bf">
              Jag vill avsluta med några mementon från Allians för Sverige
              när det gäller hur den här krisledande myndigheten bör utformas.
            </seg>
            <seg n="db4d190a">
              Vi har i vår motion påpekat att det är en brist när man säger
              att utredningen begränsas av grundlagen. Den får inte föra fram
              några förslag som innebär att man kommer i konflikt med regeringsformen.
              Varför är detta problematiskt? Vi tror att detta är problematiskt
              därför att i grundlagen finns inskriven en mycket tydlig regel
              om alla myndigheters självständighet, både i förhållande till
              regeringen och i förhållande till andra myndigheter. Ska man då
              skapa en myndighet som ska prioritera resurser och samordna resurser
              nationellt och tvärsektoriellt kommer naturligtvis en sådan ambition
              snabbt i konflikt med grundlagen.
            </seg>
            <seg n="eb4ab6d3">
              I propositionen föreslås också att relevanta delar av Statens
              räddningsverk och Krisberedskapsmyndigheten ska föras samman.
              Av någon anledning sägs det inte rakt ut i propositionen att det
              är detta som ska bli den krisledande myndigheten, men det har
              försvarsministern på efterföljande presskonferenser när propositionen
              har presenterats klargjort och bekräftat. Det är detta som ska
              bli den krisledande myndigheten. Men det faktum att det inte nämns
              i propositionen stökar till det lite för den som läser och försöker
              förstå.
            </seg>
            <seg n="0f940ea1">
              Det viktiga vid en sammanslagning av Räddningsverket och KBM
              är att man är restriktiv, tror jag. Den nya krisledande myndighet
              som skapas ska inte i onödan tvingas ha verksamheter som är irrelevanta
              för dess viktiga uppgift. Detta är någonting som vi understryker
              i våra reservationer från alliansens sida. Vi är också bekymrade
              över att den modell som man väljer för att aktivera den krisledande
              myndigheten vilar på och förutsätter ett beslut i varje enskilt
              fall från regeringen. Det är möjligt att den lösningen är den
              enda konstitutionellt acceptabla, men vi tror att det är viktigt
              att den som utreder myndigheten också utreder på vilka sätt vi
              kan garantera att myndigheten kommer i arbete och får ett mandat
              när krisen väl är framme.
            </seg>
            <seg n="448254ea">
              Skälen till oro på den här punkten är flera. Det viktigaste skälet
              är att Sverige i krislägen inte har visat sig snabbt kunna fatta
              de rätta besluten alla gånger. Ett exempel på detta är vår hantering
              av tsunamikatastrofen, som trots ett mycket utdraget krishanteringsskede
              inte under 14 dagar föranledde några formella regeringsbeslut.
            </seg>
            <seg n="2a5779f9">
              Fru talman! Jag instämmer naturligtvis i de yrkanden som har
              framförts av mina kolleger inom alliansen men har inte själv för
              avsikt att yrka på något.
            </seg>
          </u>
          <note type="speaker" n="15d26efb">
            Anf. 4 ELSE-MARIE LINDGREN (kd):
          </note>
          <u who="else-marie_lindgren_d34175" xml:id="i-4193648dad6b6bf1-0" n="e1df5a19">
            <seg n="c3371f5b">
              Fru talman! Jag önskar inleda med att säga att jag är glad över
              att vi har det förslag till beslut som nu ligger på riksdagens
              bord i ett så angeläget ärende som samverkan vid kris för ett
              säkrare samhälle. Det ska vi alltså nu behandla.
            </seg>
            <seg n="cdbbe103">
              Ni som har läst förslaget kan tydligt se att Kristdemokraterna
              och jag själv har bidragit aktivt. Många motioner från mig är
              skrivna under mina första månader här i riksdagen. Jag kan konstatera
              att tiden och verkligheten har hunnit i kapp förslagen. En viss
              besvikelse känner jag dock över att så mycket av innehållet i
              svaret på mina motioner fortfarande skjuts på framtiden och göms
              i utredningar och översyner och eventuellt en ny lagstiftning.
            </seg>
            <seg n="be55e989">
              Det har gått några år sedan motionerna skrevs. Hade vårt agerande
              varit annorlunda om regeringen hade tagit till sig förslagen?
              Ja, jag tror det.
            </seg>
            <seg n="cf8142e8">
              Fru talman! Det har emellertid varit intressant att vara med
              i Försvarsberedningens arbete med framtagandet av en strategi
              för Sveriges säkerhet. Jag vet inte om Allan visade den, men den
              är det underlag som vi har till propositionen.
            </seg>
            <seg n="01fcbcfb">
              Många diskussioner har förts om vikten av att stärka vår säkerhet,
              att använda en bred uppsättning instrument och att vidta åtgärder
              snabbt. En slutsats som vi drog i Försvarsberedningen är att vi
              behöver en förändrad syn på vår säkerhet genom att det löpande
              arbetet måste hållas samman bättre. En annan slutsats handlar
              om hur vi arbetar med säkerhet och ansvarsfördelning mellan departementen.
              Här behövs en översyn liksom när det gäller indelningen i utgifts-
              och politikområden. Det saknar jag i betänkandet.
            </seg>
            <seg n="7b3e2c32">
              Fru talman! Det har förekommit ett antal utredningar som Allan
              Widman och även Ola Sundell har berört om förslag som rör ledning
              och samordning vid akuta kriser. Jag delar den uppfattning som
              dessa företrädare här har talat om när det gäller en krisledande
              central funktion i Regeringskansliet.
            </seg>
            <seg n="b4fc9ae4">
              Ett antal utredningar har visat på detta. Den utgångspunkt som
              jag har är Sårbarhets- och säkerhetsutredningen, som pekar på
              att kriser som inträffar lokalt, regionalt eller inom en avgränsad
              sektor ofta hanteras på ett bra sätt. Den synen delar vi kristdemokrater.
              Svagheterna i systemet ser vi i de sällan förekommande men allvarliga
              kriser som är av sektorsövergripande karaktär. Det är då vi behöver
              ett komplement till ansvarsprincipen, som är en viktig grund för
              vår förmåga att hantera kriser.
            </seg>
            <seg n="5ff7d935">
              Vi kristdemokrater ställer oss bakom förslaget om att inrätta
              en krisledningsfunktion på central myndighetsnivå. I Förvarsberedningen
              studerade vi olika modeller och till slut stannade vi för en i
              förväg utpekad funktion för operativ ledning. Vi menar att samhällets
              ökade sårbarhet och sektorisering kräver att ledningsförhållanden
              under dessa allvarliga kriser vinner på att det finns enkla rapportvägar
              som är kända av alla.
            </seg>
            <seg n="083dd380">
              Jag tror och är övertygad om att det blir en kraftsamling av
              ledningskapacitet och ledningskompetens som annars skulle spridas
              ut på kanske upp till ett 30-tal myndigheter. Dessutom blir det
              enklare för länsstyrelser och kommuner att veta vart de ska vända
              sig i en svår situation. Jag hoppas också att tonvikt nu läggs
              på utbildning och realistiska övningar och att detta måste vara
              obligatoriskt för alla berörda. Inte minst gäller det också uppföljning
              och utvärdering i alla sammanhang.
            </seg>
            <seg n="46ec0f36">
              Jag vill passa på att fråga statsrådet, som ändå är här, om den
              övning inom Regeringskansliet som det står om i betänkandet på
              s. 27 har genomförts. Hur gick det? Scenariot var ett allvarligt
              oljeutsläpp i Östersjön orsakat av ett terroristangrepp. Övningen
              skulle genomföras i maj månad.
            </seg>
            <seg n="08dbfc80">
              Fru talman! Jag blir emellertid förvånad över att man redan nu
              i förväg i betänkandet och i allmänna diskussioner som har förts
              låser fast de slutliga organisatoriska lösningarna innan den nya
              funktionen på myndighetsnivå beträffande uppdrag och förmåga har
              kartlagts. Detta leder till onödiga låsningar och kan motverka
              ändamålet med förändringarna. Ibland går det faktiskt lite för
              snabbt enligt min mening.
            </seg>
            <seg n="36df279f">
              Fru talman! I vår motion anser vi i alliansen att det är av största
              vikt att frågan om ansvaret för finansiering vid akuta och omfattande
              kriser inte fördröjer en effektiv resursanvändning till exempel
              av organisatorisk karaktär eller när det gäller organisationskultur.
              Detta måste bort. Så långt det är möjligt ska finansieringsfrågan
              vara utklarad i förväg.
            </seg>
            <seg n="c2d6cd56">
              Fru talman! Katastrofer och kriser sker runtom i världen. Det
              kan vi bevittna varje dag, inte minst i dag, genom massmedierna.
              Vi kristdemokrater menar att Sveriges förmåga att med mycket kort
              förvarning lämna understöd och hjälp på ett katastrofområde bör
              utvecklas. Hjälpen ska kunna lämnas under extrema förhållanden
              såväl inom som utom landet och verka som stöd och komplement till
              den drabbade regionen eller till internationella hjälporganisationer.
            </seg>
            <seg n="505c1305">
              Genom att utveckla Försvarsmaktens och Räddningsverkets förmåga
              till luftburna katastrofinsatser inom ramen för den humanitära
              samordningen kan materiel och förnödenheter för överlevnad, förläggning,
              vattenrening och sjukvård mycket tidigare nå drabbade områden
              som inte kan nås genom sjö- eller vägtransporter. Detta var vi
              överens om i Försvarsberedningen. Jag saknar detta avsnitt i propositionen
              och skulle vilja ha en förklaring av statsrådet.
            </seg>
            <seg n="a3515b84">
              Fru talman! Slutligen vill jag säga att Försvarsmakten kan utgöra
              en viktig resurs vid stora olyckor och extraordinära händelser.
              Det har man visat prov på under många år, inte minst under stormen
              Gudrun. Det är mycket viktigt i ett samhällsperspektiv att Försvarsmakten
              kan användas. Det ligger i Försvarsmaktens uppdrag att, förutom
              att lösa svåra uppgifter i internationell tjänst, också visa upp
              den unika krishanteringsorganisation som man faktiskt har. Försvarsmakten
              har en enastående affärsidé: Krishantering. Och det behöver samhället
              i dag.
            </seg>
          </u>
          <note n="6a0bcdcf">
            Jag yrkar bifall till reservation 2 under punkt 4.
          </note>
          <note type="speaker" n="d973a18e">
            Anf. 5 TONE TINGSGÅRD (s):
          </note>
          <u who="tone_tingsgard_7d28e4" xml:id="i-7edff32695af3390-0" n="7e594799" next="i-5c20cdb6277131b3-0">
            <seg n="1ebc11ea">
              Fru talman! Jag tycker att det i dag kan finnas skäl att lite
              kort gå tillbaka i historien, inte av sentimentala skäl för att
              det här är den sista debatten under mandatperioden, utan för att
              det kan vara av värde att peka på den spännande utveckling som
              vi har varit med om. Det går kanske inte att peka på någon exakt
              startpunkt, men jag menar att en avgörande punkt var när den försvarsberedning
              som arbetade under andra hälften av 90-talet i enighet kunde slå
              fast att en militär invasion inte var det främsta hotet mot vårt
              land under överskådlig tid. Det var ett betydelsefullt konstaterande.
            </seg>
            <seg n="71842fe6">
              Samtidigt är det i efterhand intressant att se att det tog oss
              åtta nio år efter kalla krigets slut att komma dithän. Det är
              värt att minnas när vi ibland har synpunkter på utvecklingen i
              länder i vår närhet.
            </seg>
            <seg n="9d1ebbe1">
              Det var en viktig utgångspunkt för försvarsbeslutet år 2000 då
              den stora omställningen av Försvarsmakten inleddes på allvar men
              också för den följande Sårbarhetsutredningen med Åke Pettersson
              som utredare. Den ledde till inrättandet av Krisberedskapsmyndigheten
              år 2002. Försvarsbeslutet 2004 var en fortsättning på den omorganisation
              som påbörjades år 2000. Det betänkande som vi behandlar i dag
              är också ett viktigt och nödvändigt led i det ny- och omtänkande
              som dagens hot och risker kräver.
            </seg>
            <seg n="3443dd43">
              Därför känns det tillfredsställande och logiskt att yrka bifall
              till förslaget i betänkande FöU9, Samverkan i kris , som omfattar
              en strategi för samhällets säkerhet. Det ger det nödvändiga ramverket
              för samhällets samlade arbete med att stärka säkerheten inför
              de hot som vi ser som de främsta i dag.
            </seg>
          </u>
          <note n="081dc020">
            Betänkandet behandlar även motioner från allmänna motionstiden
            under hela mandatperioden, Riksrevisionens framställning angående
            kommunal beredskap för oljekatastrofer med följdmotion samt en
            grönbok om ett europeiskt program för skydd av kritisk infrastruktur.
          </note>
          <u who="tone_tingsgard_7d28e4" xml:id="i-5c20cdb6277131b3-0" n="7e594799" prev="i-7edff32695af3390-0">
            <seg n="a5b769b0">
              Liksom i de tidigare nämnda besluten år 2000, 2001, 2002 och
              2004 är riksdagens samtliga partier väldigt överens i viktiga
              principiella frågor om inriktning och verklighetsbeskrivning även
              när det gäller detta betänkande. Jag är övertygad om att den politiska
              nivån faktiskt har varit mycket pådrivande i den utveckling som
              vi har varit med om och att enigheten om grunderna haft en ovärderlig
              betydelse i den pådrivande rollen. Jag är också övertygad om att
              det arbetssätt som regeringen valt, med en försvarsberedning där
              riksdagens alla partier finns med för att bereda frågorna, har
              spelat en stor roll för detta resultat.
            </seg>
            <seg n="16dfe869">
              I januari i år kunde beredningen lämna över sitt betänkande till
              försvarsministern. Det var inte tjockt men innehållsrikt. Jag
              har svårt att tro annat än att samtliga ledamöter i Försvarsberedningen
              måste känna sig nöjda med hur regeringen har tagit hand om innehållet
              i betänkandet. Det innehåller två avvikande meningar i frågor
              som, om undertecknarna ursäktar, inte riktigt förmår störa helheten.
              Ingen av dem har heller följts upp i reservationer i det utskottsbetänkande
              som vi nu debatterar.
            </seg>
            <seg n="8bc680e0">
              I propositionen för regeringen, precis som beredningen, ett resonemang
              om hur man bäst löser de särskilda problem som uppstår när tvärsektoriella
              händelser inträffar, det vill säga de tillfällen där ansvarsprincipen,
              som är en av grundpelarna i svensk krishantering, inte räcker
              och kanske till och med motverkar en effektiv krisledning. Beredningen
              ägnade mycket tid, resonemang och studier åt den frågan. Det är
              självklart egentligen eftersom det var den principiellt svåraste.
            </seg>
            <seg n="7082892b">
              Efter att ha kommit fram till vad som krävs eller vilka funktioner
              som behövs, och på vilka nivåer, för en bra krishantering blev
              vi omsider ense om att det operativa krishanteringsarbetet borde
              ligga på en myndighet. Då uppstod frågan om det skulle vara olika
              myndigheter varje gång beroende på krisens art eller om det skulle
              vara en i förväg utpekad, det vill säga samma myndighet varje
              gång. Till slut var det respekten för det professionella kunnandet
              i krishantering som gjorde att vi fastnade för att föreslå en
              myndighet utpekad i förväg, alltså samma vid varje kris. Det är
              också vad regeringen föreslår, nämligen ett system med en i förväg
              utpekad myndighet som, när behov uppstår och efter beslut av regeringen,
              har mandat att leda och samordna andra myndigheter. Mandatet ska
              vara tidsbegränsat.
            </seg>
            <seg n="a0c9bcf8">
              Vilken denna myndighet ska vara har Försvarsberedningen inte
              haft synpunkter på. Regeringen avser att snabbt utreda det. Här
              är det på sin plats att påpeka att regeringens och beredningens
              förslag att lägga samman relevanta delar av Krisberedskapsmyndigheten
              och Statens räddningsverk inte kopplas till resonemanget om en
              krisledande myndighet vare sig i propositionen eller i Försvarsberedningens
              betänkande. Det har en annan grund, nämligen att förutsättningarna
              för krisberedskapen har ändrats så att man behöver göra en översyn
              av gränsdragningen. Det finns naturligtvis inte heller någonting
              i propositionen eller betänkandet som säger att den sammanslagna
              myndigheten inte skulle kunna vara krisledande.
            </seg>
            <seg n="178d76dd">
              Regeringen har heller inga invändningar mot beredningens syn
              på krishantering som en process som ständigt måste omprövas, övas
              och utvärderas. Likaså menar regeringen, i linje med beredningens
              tankar, att det är viktigt att ta vara på frivilligkrafter i krishanteringsarbetet.
              Man vill undersöka möjligheten att vidga kretsen av organisationer,
              utöver försvarets frivilligorganisationer, så att andra ideella
              och demokratiskt uppbyggda organisationer kan komma i fråga för
              ekonomiskt stöd. Utbildning av frivilliga bör prövas. Man välkomnar
              naturligtvis etablerandet av frivilliga resursgrupper i många
              kommuner.
            </seg>
            <seg n="0a245673">
              När propositionen behandlades i utskottet var uppslutningen kring
              de här förslagen total. Utskottet välkomnar att en beredskaps-
              och analysenhet inrättats i Regeringskansliet, att övningsverksamheten
              sedan 2003 bedrivs systematiskt och med särskild glädje att regeringen
              vill utvidga användarkretsen i kommunikationssystemet Rakel. Utskottet
              har inga invändningar mot de lagförslag som regeringen presenterar.
            </seg>
            <seg n="3455505f">
              Fru talman! Mot den bakgrund som jag just har givit känns det
              förstås både otillfredsställande och ologiskt att FöU9 innehåller
              en rad reservationer som jag härmed yrkar avslag på. Jag ska kommentera
              några av dem.
            </seg>
            <seg n="fc9ab4b3">
              Jag vill börja med att återigen anknyta till vårt speciella arbetssätt.
              Att vara ledamot i Försvarsberedningen innebär förvisso mycket
              arbete. Men ledamöterna har också ett stort ansvar att förankra
              det gemensamma arbetet i de egna partigrupperna, inte minst i
              de fall när ledamöterna i beredningen inte är desamma som i utskottet.
              När man läser reservationerna till detta betänkande undrar man
              om den förankringen verkligen har skett på alla håll.
            </seg>
            <seg n="9c6e3b8d">
              När man lyssnar till debatten i dag förstår man att den här kunskapsöverföringen
              är svårast när den ska gå från Ola Sundell till Ola Sundell. Särskilt
              gäller det reservation nr 1. Det är visserligen inte helt lätt
              att förstå vad som avses i alla stycken, men en tolkning skulle
              kunna vara att man trots allt anser att riksdagen ska ha synpunkter
              på hur regeringen organiserar sitt arbete. Det står i strid med
              vad samma partier givit uttryck för i Försvarsberedningens arbete.
              Det är oklokt ur den synpunkten att man ska kunna utkräva ansvar.
              Det är dessutom helt motsägelsefullt i förhållande till reservation
              nr 5 där man visserligen felaktigt, men ändå, förebrår regeringen
              för att låsa de slutliga organisatoriska lösningarna innan den
              nya funktionen kartlagts. Trots all denna kritik mot reservation
              nr 1 måste man säga att reservationen är ett fall framåt jämfört
              med motionen som den bygger på, för den var totalt obegriplig.
            </seg>
            <seg n="6bc5476b">
              Reservationerna 2, 3, 4 och 6 verkar ha tillkommit mer för att
              tillfredsställa ett behov av att skriva än för att tillföra något
              nytt.
            </seg>
            <seg n="bc3041d4">
              Reservationerna 7 och 8 är det lättare att känna sympati för.
              Men utskottets överväldigande majoritet är till freds med att
              Riksrevisionens förslag bereds i Regeringskansliet. Så långt om
              detta.
            </seg>
            <seg n="86c5c1bb">
              Det är försvarsutskottets sista debatt för mandatperioden, och
              det hör till med några tack. Jag vill tacka utskottskamraterna
              för många och ibland hårda debatter i kammaren och för trivsel
              och omtanke i utskottet. Jag vill särskilt tacka Erling, Berit,
              Lars, Britt-Marie och Ola, som inte är här, som av egen kraft
              har bestämt sig för att vi inte ska träffas mer i sådana här givande
              sammanhang. Och sist men inte minst vill jag tacka kansliet. Vare
              sig det gällt reseplanering, omdisponering av arbetsschema, tolkning
              av alla våra intentioner, illa skrivna eller knappt uttalade,
              så har ni bestått proven. Och då har jag ändå inte sagt någonting
              om reservationer.
            </seg>
          </u>
          <note n="a43cc572">
            Reservation 5 har jag redan berört. Den bygger på en missuppfattning,
            dels av propositionens förslag, dels av vad betänkandet behandlar,
            nämligen proposition, motioner, grönbok och framställning och
            ingenting annat.
          </note>
          <note type="speaker" n="b1967477">
            Anf. 6 OLA SUNDELL (m) replik:
          </note>
          <u who="ola_sundell_fe03b0" xml:id="i-d501da96f8fb7174-1" n="be0a698b">
            <seg n="5f07be9b">
              Fru talman! Äntligen fick man höra ett humorns ord från vice
              ordföranden. Det tackar vi särskilt för i denna arla morgonstund.
              Men det var kriser som vi skulle diskutera och inte förmågan att
              vara humoristisk i olika sammanhang.
            </seg>
            <seg n="58a1ac43">
              Det som vi är väldigt överens om är att de så kallade vanliga
              kriserna och katastroferna hanteras på ett utmärkt sätt av de
              myndigheter och den geografiska organisation som vi har i form
              av kommuner och länsstyrelser.
            </seg>
            <seg n="8fa4f492">
              Men här kommer detta men in och det som också saknas i betänkandet
              när det är kriser av en karaktär som är sektorsöverskridande har
              Sverige inte detta redskap att på ett effektivt samordna, initiera
              och leda i en katastrofsituation. Och den här konstiga reservationen,
              om jag nu får använda Tone Tingsgårds vokabulär, utgår just från
              denna del, nämligen att man i år efter år och i utredning efter
              utredning när det gäller den största katastrof som har drabbat
              Sverige, kan man väl säga, har pekat på den här bristen att inte
              kunna samordna i inledningsskedet av en stor kris. Detta viftar
              Tone Tingsgård bort och tycker att det är strunt och ingenting
              som vi behöver ta till oss.
            </seg>
            <seg n="ead7c279">
              Då måste jag ställa en fråga. När vi nu har ett betänkande som
              på något sätt skulle vara avslutningen på det gamla och inledningen
              på det nya, borde då inte Tone Tingsgård känna en oerhört stor
              besvikelse över att betänkandet inte svarar upp mot förväntningarna
              på denna punkt? Man talar om en beredskaps- och analysenhet, men
              den är ju inte ens operativ i dag, så långt efter en katastrof.
              Till detta följer också den här supermyndigheten. Om man nu ville
              få denna myndighet operativ omedelbart, måste man då gå över en
              sammanslagning av Räddningsverket och KBM? Varför inrättar man
              inte denna supermyndighet omedelbart?
            </seg>
          </u>
          <note type="speaker" n="7954ef2f">
            Anf. 7 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-658bc4b961b88749-0" n="7e594799">
            <seg n="771d617b">
              Fru talman! Ola Sundell har suttit med i Försvarsberedningen
              ganska länge och deltagit i de diskussioner som vi har haft där
              och vet mycket väl hur stor omsorg och hur mycket tid som vi har
              ägnat åt att hitta en väldigt relevant organisation för krishantering,
              där vi har koncentrerat oss på det som är viktigt och det som
              är riksdagens uppgift, nämligen hur myndigheten organiseras. Vi
              har vridit och vänt på alla tänkbara begrepp. Det är det ena som
              jag vill säga.
            </seg>
            <seg n="00801226">
              Det andra som jag vill säga är att det väl ändå är klokt, förnuftigt
              och sansat att inrätta denna krisledande myndighet först, innan
              man låser lösningen till en koppling i Regeringskansliet som vi
              från riksdagens sida egentligen inte har så mycket med att göra?
            </seg>
          </u>
          <note type="speaker" n="ec40d5d0">
            Anf. 8 OLA SUNDELL (m) replik:
          </note>
          <u who="ola_sundell_fe03b0" xml:id="i-d501da96f8fb7174-2" n="be0a698b">
            <seg n="a6ac1e6d">
              Fru talman! Tone Tingsgård säger att riksdagen inte har med detta
              att göra. Vi talar om svensk säkerhet, om enskildas säkerhet,
              om den yttre och inre säkerheten. Och här säger vice ordföranden
              i försvarsutskottet att vi inte har någonting med detta att göra
              utan att det är en regeringsfråga.
            </seg>
            <seg n="c3544fd5">
              Men om regeringen nu inte sköter detta, Tone Tingsgård, då finns
              det väl skäl för riksdagen att peka, och peka med hela handen,
              på detta. De här frågorna har ju varit uppe åtskilliga gånger
              utan åtgärd från regeringen. Är man blind, är man döv, eller är
              man arrogant i den här saken? Jag menar att det är där som allvaret
              ligger.
            </seg>
            <seg n="694723e3">
              Om det nu är så uppenbart att man behöver denna funktion i Regeringskansliet,
              finns det då inte skäl för riksdagen att vara tydlig och säga
              till regeringen att vi här är överens över partigränserna och
              att vi vill att detta ska inrättas omedelbart? Det är ju det som
              är avgörande för ledningen, inte att huka för regeringen. Det
              är ju svenska folket som vi svarar inför, inte Göran Persson och
              inte Leni Björklund. Det är svenska folket, Tone Tingsgård, som
              vi svarar inför.
            </seg>
          </u>
          <note type="speaker" n="848cb831">
            Anf. 9 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-658bc4b961b88749-1" n="7e594799">
            <seg n="3aff62e5">
              Fru talman! Ju mer jag lyssnar på Ola Sundell, desto mer förstår
              jag att han inte har förstått sin uppgift i Försvarsberedningen,
              inte i utskottet och knappast i riksdagen. Vi har ägnat detta
              stor omsorg. Vi har pekat ut precis vilka funktioner som vi tycker
              ska finnas, och regeringen har tagit upp precis det resonemang
              som en enig försvarsberedning har lagt fram förslag om. Men vad
              vi har sagt är att vi inte ska ha synpunkter på hur regeringen
              organiserar detta därför att det bland annat gör det svårare för
              oss att utkräva ansvar av regeringen. Och det tycker jag att Ola
              Sundell borde ha respekt för. Jag tycker också att han lite grann
              ska fundera över vad det faktiskt innebär i stället för att slugga
              och vifta som har blivit det vanliga i den situation som vi har
              här.
            </seg>
            <seg n="ee1ff256">
              Jag tycker att det är näst intill otillständigt att föra en diskussion
              om dessa frågor på det sätt som Ola Sundell gör när enigheten
              om principerna är så stor.
            </seg>
          </u>
          <note type="speaker" n="56a080a6">
            Anf. 10 BERIT JÓHANNESSON (v):
          </note>
          <u who="berit_johannesson_5c4714" xml:id="i-88da9b4f6efc4505-0" n="381d05ab">
            <seg n="57c5ffde">
              Fru talman! Detta betänkande samlar flera delar inom säkerhet
              och krishantering som i sina funktioner och inriktningar så att
              säga jackar i varandra. Målet är en samlad syn på och hantering
              av säkerhetsfrågorna i ett civilt och brett perspektiv. Lagförslagen
              sätter fokus på det fredliga samhällets behov och sätter det som
              behöver planeras för krigets behov till ett minimum.
            </seg>
            <seg n="7bced106">
              Pengarna inom det civila försvaret som tidigare inriktats och
              prioriterats inför mobilisering och krig vänder nu så att säga
              helt om. Då fick det fredstida samhället nytta av det som gjordes
              inför mobilisering och krig. Det spillde över. Nu är det en helt
              annan inriktning, det vill säga att vi stärker samhällets robusthet
              och funktioner. Och det är naturligtvis bra också för krigets
              behov, alltså det värsta scenariot.
            </seg>
            <seg n="edd82b63">
              Grunden till denna utveckling har skapats i debatterna och de
              rapporter som har kommit från Försvarsberedningen. Detta har Tone
              så eminent tagit upp, så jag går därför inte in på dessa detaljer.
              Även Else-Marie tog upp det arbete som har skett där. Och vi vet
              att vi under flera år har arbetat för denna utveckling.
            </seg>
            <seg n="c82eb8c2">
              Även om jag känner att detta är en stor fråga, att detta är ett
              mycket viktigt betänkande och att detta är en mycket viktig proposition
              har det naturligtvis varit en ständig utveckling för att stärka
              samhällets funktion och skapa en bra krishantering. Men nu tas
              det helhetsgrepp som behövs och som ger en strategi för samhällets
              säkerhet. Och det är de olika nivåerna i samhällskroppen som får
              ett vidgat ansvar att analysera och åtgärda risker och förbereda
              sig på att ta hand om det som händer när det händer.
            </seg>
            <seg n="a75392d2">
              Medvetenhet och kunskap om hot och risker ger bättre möjligheter
              att förebygga dem men naturligtvis också att hantera det som sker,
              när det, trots att man förebyggt, inte räckt. Att det kommer att
              inträffa händelser som kan betraktas som kriser kan vi vara säkra
              på, men ingen vet var, när och hur de kommer att ske.
            </seg>
            <seg n="79f42491">
              Det har inte varit särskilt mycket uppmärksamhet kring dessa
              frågor, på samma sätt som man till exempel diskuterat Försvarsmaktens
              förändring, utom på en punkt, som jag kommer tillbaka till. Jag
              är övertygad om att förslagen i propositionen och i betänkandet
              kommer att ha stor betydelse för framtiden. En bra krishantering
              blir dock aldrig färdig. Man kan inte säga: Nu har vi beslutat
              detta, och nu är det klart. Det är inte så. Det fordras att man
              har rätt fokus, att man ifrågasätter och förbättrar, men med den
              grund som vi nu sätter har vi i alla fall fått en rejäl bas att
              utveckla vidare från.
            </seg>
            <seg n="169c2a56">
              Fru talman! Man kan med följande beskriva det framtida krishanteringssystemet.
              Det finns en helhetssyn. Man går från ett stuprörstänkande till
              en hängränna i samarbetet mellan myndigheterna. Man inriktar sig
              på utbildning och övning; det gäller både medarbetare och förtroendevalda.
              Det ger kunskap och insikt för att ytterligare förbättra förmågan.
              De riskanalyser som genomförs gör det möjligt att effektivt förebygga
              problem och brister så att dessa inte utvecklas till kriser.
            </seg>
            <seg n="5aaf1395">
              Genom att vi får en gemensam lägesbild och ett samarbete mellan
              olika instanser och myndigheter samt genom att inkludera medborgarna
              och näringslivet till att bli medvetna om risker kan alla hjälpa
              till både i det förebyggande arbetet och vid kriser. Sist, men
              inte minst, är det viktigt med korrekt och snabb information.
            </seg>
            <seg n="679805e7">
              Betänkandet tar inte upp alla förslag och texter i propositionen.
              Jag vill därför lyfta fram en fråga som är viktig när utbildningarna
              genomförs. Vi måste ha ett genusperspektiv och integrera det i
              all utbildning just för att belysa att kvinnor och män kan drabbas
              olika vid kriser. Det får inte glömmas bort nu när förslagen i
              propositionen och betänkandet ska genomföras i verkligheten. Det
              ligger ett stort ansvar på Krisberedskapsmyndigheten att ta med
              detta när de genomför och följer upp utbildningsinsatser. Den
              analysen är lika viktig som när vi i internationella insatser,
              både de civila och de militära, arbetar med resolution 1325. Detta
              är en fråga som inte får glömmas bort.
            </seg>
            <seg n="75898bd2">
              Kommunerna ska göra risk- och sårbarhetsanalyser samt ha det
              geografiska ansvaret på lokal nivå och rapportera till länsstyrelsen.
              Man kan säga att dessa förslag kompletterar den räddningstjänstlagstiftning
              som vi antog för två år sedan. Där ska man ju också upprätta handlingsprogram
              och ha ett förebyggande arbete vad gäller olyckor. Det är väldigt
              viktigt, och jag känner att de hakar in i varandra på ett bra
              sätt.
            </seg>
            <seg n="5302e2e8">
              Länsstyrelserna ska bli en länk mellan staten och kommunerna.
              De får ett utökat ansvar, bland annat som samordnare. De ska också
              ha regionala råd som samlar alla de intressenter, myndigheter
              och organisationer som finns i regionen för att kunna förbereda
              och vara till hjälp vid planeringen av krisberedskapen.
            </seg>
            <seg n="eb87ecee">
              Det som fått uppmärksamhet är krishanteringen på regeringsnivå,
              och ingen förnekar behovet av en bra och genomtänkt krishanteringsförmåga
              på central nivå. Det har vi sagt många gånger i utskottet, och
              även regeringen säger att det naturligtvis är viktigt. Det ligger
              ett ansvar på varje departement, liksom givetvis på varje myndighet
              och annan organisation.
            </seg>
            <seg n="bc9aae47">
              Det har inrättats en beredskaps- och analysenhet i Regeringskansliet.
              Den håller på att byggas upp. I utskottsbetänkandet finns redovisat
              vad som har genomförts och vad som planeras framgent. Man har
              informerat om det ansvar som åvilar alla. Man har genomfört krisseminarier,
              gjort scenarier, analyserat brister och visat på de förbättringar
              som måste till. Man ska också ha övningar. Det är dock viktigt
              att komma ihåg att man även tidigare haft sådana. Nu ska man fokusera
              ännu mer på dem.
            </seg>
            <seg n="5ee3067a">
              Vid en kris behövs alla goda krafter. Därför är det viktigt att
              i god tid veta var dessa goda krafter med kunskap och kompetens
              finns och hur de ska kunna tas till vara. Jag känner att utvecklingen
              av de frivilliga resursgrupperna är en mycket viktig uppgift både
              för kommunerna och för de organisationer som inkluderas i det
              arbetet. Där inkluderas ju även andra än de traditionella försvarsorganisationerna.
            </seg>
            <seg n="4423704c">
              Det finns kompetenta personer ute i samhället, personer vilkas
              kunskap man måste kunna använda vid en kris. Då är det viktigt
              att kommunerna för samtal med sina invånare just för att kunna
              ta till vara de resurserna, se hur de kan organiseras för att
              kunna användas vid en verklig kris. Tyvärr har ännu så länge endast
              100 kommuner inrättat frivilliga resursgrupper, men jag är övertygad
              om att det efter det här beslutet, och när vi mer praktiskt börjar
              arbeta med det, blir en snabb utveckling.
            </seg>
            <seg n="2f8744fe">
              Vänsterpartiet har ett särskilt yttrande, men det handlar egentligen
              inte om krishanteringen utan gäller de frågor som rör den säkerhetspolitiska
              doktrinen. I det särskilda lilla yttrandet tas frågan om Nato
              upp.
            </seg>
            <seg n="23bd885a">
              Fru talman! Samverkan vid kris för ett säkrare samhälle är ett
              betänkande som kommer att få stor betydelse. Jag vill säga att
              det är ett av de viktigaste som riksdagen debatterat i år. Att
              sätta fokus på det förebyggande arbetet och ha en effektiv och
              inkluderande krishantering när något allvarligt händer är viktigt.
              Det handlar om förtroendet för samhället och dess institutioner.
              Det handlar om att kunna läka efter en kris både den enskilde
              individen, kollektivet och samhället i stort. I grunden handlar
              det om demokrati. Därför är det förebyggande arbetet och utvecklingen
              av en genomtänkt, sammanhållen och väl övad krishantering med
              en helhetssyn så grundläggande. Och därför är också detta betänkande
              och de beslut som ska fattas så väsentliga för framtiden.
            </seg>
            <seg n="4e8bee66">
              Vänsterpartiet har varit med och tagit fram propositionen och
              står givetvis bakom betänkandets förslag. Jag yrkar alltså bifall
              till utskottets förslag i betänkandet FöU9.
            </seg>
            <seg n="e7e0d03a">
              Detta är min sista debatt. Jag vill rikta ett tack till mina
              kolleger i försvarsutskottet. Vi har haft ett sjyst debattklimat,
              och det har varit spännande att arbeta med er i dessa frågor.
            </seg>
            <seg n="6e29c039">
              Jag vill också rikta ett tack till vårt eminenta kansli. Vi har
              vid vårt kansli oerhört duktiga personer som man verkligen kan
              luta sig mot och få både trygghet och hjälp av. Jag vill alltså
              understryka det som tidigare framförts.
            </seg>
            <seg n="079161a3">
              Slutligen vill jag även tacka Leni Björklund. Det är roligt att
              du är här och lyssnar. Du är nästan alltid med på våra debatter,
              och jag vill verkligen tacka dig för ditt engagemang för riksdagens
              arbete.
            </seg>
          </u>
          <note type="speaker" n="584da1b3">
            Anf. 11 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-408235e4f33e2ae3-0" n="5e7bf309">
            <seg n="21c628e7">
              Fru talman, ärade ledamöter i kammaren, åhörare, protokollsläsare
              och inte minst försvarsministern! Detta är vår allra sista debatt
              under mandatperioden och för min egen del också den sista som
              riksdagsledamot i försvarsutskottet.
            </seg>
            <seg n="885dda93">
              Att vi i vår sista debatt diskuterar krishantering känns för
              min personliga del som pricken över i. Mitt försvarspolitiska
              engagemang inledde jag när jag gick med i Svenska Freds för ganska
              exakt 30 år sedan. På mitt första försvarsutskottssammanträde
              1998 redogjorde jag i presentationsrundan för min ambition, min
              vilja, med arbetet som riksdagsledamot. Det var att avveckla invasionsförsvaret,
              att verka för en fördubbling av Sveriges insatser i internationella
              fredsfrämjande insatser och att försöka förebygga och skapa ett
              skydd mot icke-militära hot som blev alltmer sannolika i takt
              med att de militära hoten blev allt mindre sannolika.
            </seg>
            <seg n="62fbcd91">
              Jag exemplifierade de icke-militära hoten med just samhällets
              sårbarhet för terrorism, IT-sabotage och miljöförstöring. De som
              var med då minns kanske att utskottet log överseende. Det var
              i och för sig inga nya idéer. Det hände i Europa, men i Sveriges
              riksdag var det något helt annat, och riksdagen avslog också alla
              förslag om att styra om försvarspolitiken, öka de internationella
              insatserna och att se de icke-militära hoten som de verkliga hoten
              under en lång rad år.
            </seg>
            <seg n="5280d502">
              Fru talman! Efter den historiska försvarsuppgörelsen mellan regeringen
              och Miljöpartiet beslutade dock riksdagen i december 2004 att
              just avveckla Sveriges militära invasionsförsvar. Vi beslutade
              att fördubbla ambitionsnivån när det gällde Sveriges bidrag i
              internationella fredsfrämjande FN-insatser. Och nu, som jag sade,
              diskuterar vi och kommer att besluta om, som pricken över i, en
              civil krishanteringsberedskap.
            </seg>
            <seg n="05e0a5e1">
              Vårt förslag från utskottet innehåller bestämmelser som syftar
              till att kommuner och landsting ska minska sårbarheten i sin verksamhet.
              Kommuner och landsting får en skyldighet att ta fram risk- och
              sårbarhetsanalyser. De får också ett ansvar att se till att förtroendevalda
              och anställda får den utbildning och den övning som behövs vid
              extraordinära händelser. Vi skriver tydligt att planeringen inte,
              som tidigare, bör ta sikte på militära hot. I stället betonar
              vi vikten av förebyggande verksamhet.
            </seg>
            <seg n="ec30ecb6">
              Och det är ingen liten uppgift. Någon har tidigare här i debatten
              nämnt stormen Gudrun, som är ett exempel på de civila kriser som
              samhället kan utsättas för och också ett exempel på de klimatstörningar
              som blir allt vanligare till följd av växthuseffekten. Stormen
              Gudrun kostade samhället inte bara dödsoffer utan också oerhörda
              ekonomiska summor. Ändå det är viktigt att understryka är detta
              bara början och en liten, nästan marginell företeelse när det
              gäller just hotet mot samhället från klimatstörningarna.
            </seg>
            <seg n="bb42134b">
              På en regeringskonferens i Kanada för ett antal år sedan jämförde
              man konsekvenserna av växthuseffekten med konsekvenserna av kärnvapenkrig.
              Man räknar med att växthuseffekten kommer att producera långt
              fler flyktingar än vad som produceras av krig. Vi har i dag mellan
              30 och 40 miljoner flyktingar, varav 98 % direkt eller indirekt
              flytt från krig. Med en fortsatt växthuseffekt talar man om flyktingströmmar
              på uppemot 200 miljoner människor. Det innebär att växthuseffekten
              kan komma att destabilisera världens demokratier och världens
              ekonomier långt mer än vad krig har gjort. Det innebär också att
              växthuseffektens konsekvenser kommer att kosta samhället oerhörda
              ekonomiska resurser som kommer att vara fullt jämförbara med militärutgifterna.
              Och detta är bara ett av de olika icke-militära hot som vi har
              att hantera, försöka förebygga och skapa en beredskap från samhället
              att möta.
            </seg>
            <seg n="7f41627e">
              Allt som behöver göras står naturligtvis inte i regeringens förslag
              till ny lag. Men vi i utskottet och Miljöpartiet bedömer i alla
              fall att den nya lagen är, som vi skriver, ett steg i rätt riktning.
            </seg>
            <seg n="827d9daf">
              Fru talman! Mycket har ordats om krisledning. Vi i majoriteten
              anser att det är regeringen som måste besluta om Regeringskansliets
              inre organisation. Jag har dock ett bra tips till försvarsministern
              att ta med till regeringen när det gäller just detta organiserande.
            </seg>
            <seg n="cb52954a">
              Vi har ju haft två stora nationella katastrofer som drabbat Sverige
              i modern tid: flodvågskatastrofen 2004, som kostade drygt ett
              halvt tusen svenska medborgare livet, och Estoniakatastrofen 1994,
              som också kostade drygt ett halvt tusen svenska medborgare livet.
              Båda dessa nationella katastrofer uppvisade likheter i samhällets
              bristande förmåga att hantera krisen långsiktigt. Dock finns det
              en stor skillnad i den omedelbara, inledande krishanteringsförmågan.
            </seg>
            <seg n="5845fc1b">
              Som vi alla känner till och har hört till näst intill leda kom
              efter flodvågskatastrofen ministrar släntrande först efter någon
              dag, om de kom över huvud taget. Det var teaterbesök, semesterresor
              och annat som kom emellan. Detta står i väldigt stark kontrast
              till Estoniakatastrofen, där statsminister Bildt agerade omedelbart.
              Han fick information om Estoniakatastrofen redan kl. 01.00 på
              natten. Det är snabbt med tanke på att fartyget sjönk kl. 00.50,
              bara tio minuter tidigare. Det är också snabbt med tanke på att
              det första civila fartyg som kom till katastrofområdet och kunde
              bekräfta och verifiera att Estonia sjunkit inte anlände förrän
              kl. 02.10. Men statsminister Bildt hade kunskap om detta redan
              kl. 01.00 på natten och började arbeta omedelbart och oförtrutet
              under hela natten. Han reste samma dag som katastrofen till Finland
              med sin kommendör Svensson, höll en presskonferens och hade till
              och med en förklaring till olyckans orsak som sedan kom att styra
              utredningen, vilket är en helt annan sak och en annan debatt.
              Men det är onekligen en stark skillnad på reaktionen och engagemanget.
            </seg>
            <seg n="f9c64530">
              Mitt tips till försvarsministern att ta med till regeringen är
              att kartlägga de exakta informationsvägarna under det här första
              dygnet efter Estoniakatastrofen och sedan kopiera dessa. Då har
              vi kanske en beredskap som heter duga.
            </seg>
            <seg n="5d97ced4">
              Fru talman! Detta betänkande lägger ett ramverk för kommande
              riksdag att fylla med ett mer konkret innehåll. Det blir också
              nästa riksdag som får i uppgift att minska militärutgifterna i
              större utsträckning än vad vi har lyckats med under den här mandatperioden.
              Det försvar vi tidigare hade utbildade 45 00050 000 värnpliktiga
              och hade förmåga att mobilisera 700 000 man. I dag har vi en försvarsmakt
              som utbildar 8 000 värnpliktiga och som ska kunna skicka ut 2
              000 i internationell tjänst och ha 30 000 under beväpning på hemmaplan.
              Och fortfarande är militärutgifterna nästan lika höga! Jag tror
              att samtliga ledamöter i kammaren förstår att det är orimligt
              att dessa två helt olika storlekar på försvarsmakt ska behöva
              kosta ungefär lika mycket.
            </seg>
            <seg n="770f96ad">
              En förklaring till att vi inte har lyckats bättre under denna
              mandatperiod har varit att mycket ligger uppbundet i långsiktiga
              materielbeställningar, i anställd personal och i olika hyresavtal.
              Men vi har i alla fall under denna mandatperiod lagt grunden,
              med vårt gemensamma beslut att avveckla invasionsförsvaret, för
              att frigöra stora ekonomiska resurser under nästa mandatperiod.
            </seg>
            <seg n="68caf84b">
              Fru talman! Jag vill slutligen passa på att tacka mina utskottskolleger
              för ett stimulerande arbete tillsammans under de här åtta åren,
              och för oss de senaste fyra åren. Utan att glömma någon kommer
              jag aldrig att glömma Erlings helikoptrar uppe i Boden, till exempel.
              Jag kommer aldrig att glömma resolution 1325 på grund av Berits
              oförtrutna arbete. Jag kommer heller inte att glömma Berndts och
              Olas sociala ansvarstagande i utskottet. Jag vill också berätta
              att jag har uppskattat Allans stringenta problematiserande i de
              debatter vi har haft, där vi inte alltför sällan har hamnat på
              liknande ståndpunkter.
            </seg>
            <seg n="477ea12d">
              Jag vill också passa på att rikta ett stort tack till kanslipersonalen,
              under ledning av Ingemar Wahlberg, som verkligen har stöttat oss
              ledamöter under alla dessa år på ett mycket förtjänstfullt sätt.
              Stort tack för åtta otroligt stimulerande, roliga och lärorika
              år i Sveriges riksdag!
            </seg>
          </u>
          <note n="be9b67a6">
            Jag yrkar bifall till förslaget i försvarsutskottets betänkande
            nr 9. Med dessa ord, fru talman, vill jag flytta pricken över
            i till att bli pricken under utropstecknet!
          </note>
          <note type="speaker" n="9eee2196">
            Anf. 12 Försvarsminister LENI BJÖRKLUND (s):
          </note>
          <u who="unknown" xml:id="i-48c8bb467012d4fc-0" n="55b91d6c">
            <seg n="87df9ed2">
              Fru talman! Under arbetet med den proposition som vi nu debatterar,
              Samverkan vid kris för ett säkrare samhälle , har jag flera gånger
              kunnat konstatera att en viktig del av tryggheten i vårt land
              är att när något riktigt allvarlig inträffar gör samtliga partier
              i riksdagen helhjärtade försök att hitta varandra för att bidra
              till att lösa problemen, även om det inträffar under ett valår.
              På den punkten skiljer vi oss på ett bra sätt från det vi kan
              se på många av de krishärdar vi av och till panorerar i arbetet,
              inte minst i försvarsutskottet.
            </seg>
            <seg n="45d5587c">
              När så många svenskar drabbades av flodvågskatastrofen i Sydostasien
              och den partipolitiska debatten efteråt stundtals blev ganska
              hård, ledde arbetet i Försvarsberedningen samtidigt fram till
              en i det närmaste total enighet om hur den nationella krishanteringsförmågan
              skulle utvecklas. Det var viktigt för oss alla, och det är den
              enigheten som regeringen har utgått ifrån i den proposition som
              nu ligger på riksdagens bord.
            </seg>
            <seg n="590f8116">
              Även om dagens debatt ibland kommer tillbaka lite grann till
              spänningarna tror jag nog att det är en nervositet inför den kommande
              valrörelsen. Jag utgår från att vi ändå ska hålla oss till själva
              grunden, både i beredningen och i propositionen. Det är nämligen
              viktigt att vi får blocköverskridande lösningar på områden som
              behöver präglas av stabilitet och långsiktighet, och det gäller
              samhällets krishantering. Jag tycker också att det är riktigt
              att inhämta riksdagens principiella syn på inriktningen innan
              de olika delförslagen, som är viktiga, genomförs.
            </seg>
            <seg n="4d6b2ec5">
              Lite grann i telegramtext brukar jag markera att det regeringen
              har föreslagit att vi ska få är
            </seg>
            <seg n="e48bfa4d">
              Det känns bra att debatten hittills visat att det finns ett brett
              stöd för de här frågorna i riksdagen.
            </seg>
            <seg n="1e61b6a3">
              Precis som ett nytt säkerhetsläge har motiverat att vi har fått
              en ny inriktning av vårt militära försvar kräver en förändrad
              och breddad hotbild att Sveriges krisberedskap moderniseras. Det
              gamla regelverket för hur det civila samhället skulle fungera
              under kris hade byggts upp med kriget och invasionshotet som bas,
              som många har påpekat. Utvecklingen har medfört att krishanteringens
              resurser stegvis har behövt riktas mot andra men väl så allvarliga
              hot, där samhällets funktionalitet och samhällssolidariteten utsätts
              för allvarliga påfrestningar.
            </seg>
            <seg n="2bd399ec">
              I korthet innebär stegen att vi i mitten på 90-talet lämnade
              det kalla kriget bakom oss och tog ett viktigt principiellt beslut
              om att förmågan måste handla om mer än att kunna agera när det
              gäller väpnad strid. År 2002 skapade vi ett nytt planeringssystem
              och en ny struktur för krishanteringen. Och i den här propositionen
              tar vi ett tredje steg, där fokus läggs på ett brett säkerhetsarbete
              med en stark internationell dimension, en följd av den värld vi
              nu lever i och är en del av, vilket också påverkar oss här hemma.
              Förmågan att hantera kriser står i den här propositionen i centrum.
            </seg>
            <seg n="d0c6a090">
              En viktig del av propositionen är den säkerhetsstrategi som Försvarsberedningen
              tagit fram. Nyckeln i denna är att nå ett samlat synsätt, att
              mål, hot och medel ska ses i ett sammanhang. Vi behöver en bred
              uppsättning instrument för att stärka samhällets säkerhet. Fler
              politikområden än tidigare måste delta i arbetet, och vi måste
              vidta åtgärder i hela kedjan, från orsaksförebyggande och sårbarhetsreducerande
              till hanterande och återuppbyggande aktiviteter här hemma och
              i andra delar av världen. Vi får aldrig efter det att det här
              beslutet har fattats glömma, och kommer aldrig att göra det heller,
              att krishantering är internationell. Dagens hot är oftast gränsöverskridande.
            </seg>
            <seg n="a629bf65">
              Vi måste lära oss att ge hjälp. Det har vi lång vana vid. Men
              vi måste också lära oss att ta emot internationellt stöd i utsatta
              situationer. Ibland har jag funderat på vilket som kräver mest
              kompetens och mest ödmjukhet, att ge hjälp eller att kunna ta
              emot hjälp i ett utsatt läge. Men det gäller för oss framöver.
            </seg>
            <seg n="5e34db00">
              Den breddade säkerhetssynen ska efter riksdagens beslut markeras
              i regeringens fortsatta arbete med att minska vår sårbarhet och
              höja vår krishanteringsförmåga. Vi har redan vidtagit ett par
              åtgärder för att förbättra vår krisberedskap. Ett exempel är den
              möjlighet Statens räddningsverk nu har fått genom uppdraget av
              regeringen att ha en expertgrupp som kan hjälpa utsatta svenskar
              i andra länder och som står i ständig beredskap. Rutinerna för
              de besluten är tydliga och bygger på den väl etablerade process
              vi har när det gäller Räddningsverkets internationella biståndsinsatser.
            </seg>
            <seg n="e0f56442">
              Ett annat exempel som jag vill nämna är att mindre än ett år
              efter stormen Gudrun kunde riksdagen fatta beslut om flera åtgärder
              som skulle stärka elkonsumenternas rättigheter i samband med strömavbrott.
              Stormen visade att vi var för sårbara när det gällde elförsörjning.
              I beslutspaketet fanns även ny lagstiftning. Att den kunde föras
              fram till riksdagen så snabbt var faktiskt en följd av den planering
              som hade följt av arbetet inom KBM:s samverkansområde för den
              här verksamheten. Ett direkt plusvärde av att också sårbarhetsreducera
              var att riksdagen snabbt kunde ta ställning till ny lagstiftning
              på ett viktigt område.
            </seg>
            <seg n="b35a2e63">
              Målen för säkerheten handlar ytterst om att skydda värden, människor
              och självbestämmande, men också om samhällets funktionalitet och
              tilltron till en demokratisk samhällsmodell. De förslag till mål
              som regeringen med utgångspunkt i Försvarsberedningens rapport
              formulerat för säkerheten är att värna befolkningens liv och hälsa,
              att värna vår förmåga att upprätthålla våra grundläggande värden,
              demokrati, rättssäkerhet och mänskliga fri- och rättigheter, samt
              att värna samhällets funktionalitet.
            </seg>
            <seg n="faeeba76">
              Vi har en bra organisation för att hantera kriser på kommunal
              och regional nivå. Det visar bland annat erfarenheterna från Gudrun.
              Men vi behöver fortsätta även där. Därför föreslås en modern lagstiftning
              med en förstärkt krisberedskap i kommuner och landsting som ska
              skapa en tydlighet som krävs för en god krishantering.
            </seg>
            <seg n="f1004922">
              Regeringen ska också se till att skapa en bra organisation för
              riktigt stora kriser. Självklart har regeringen en viktig roll
              i detta, även om regeringen inte har det operativa ansvaret så
              som verksamheten är organiserad i vårt land.
            </seg>
            <seg n="0ad73c0b">
              Vi måste också konstatera att samhällets förmåga att möta komplexa
              kriser på nationell nivå ska förbättras. Jag kan försäkra att
              det arbete som regeringen lagt fast för att stärka Regeringskansliets
              och därmed också regeringens förmåga på krishanteringsområdet
              hela tiden går framåt. Jag tycker att vi, när vi talar om allt
              som var så bra förr, måste erkänna att den organisation som fanns
              i Regeringskansliet inte var bra. Den var för smal. Den hade ingen
              uthållighet, och kriskunskapen var för koncentrerad till ett fåtal
              personer.
            </seg>
            <seg n="2fef1158">
              Det är det som har förändrats under den period som har gått och
              som jag också har haft möjlighet att följa noga och emellanåt
              också stöta på. Och nu har vi också haft sammansatta, komplexa
              övningar där både myndighetssamverkan och Regeringskansliets förmåga
              att fungera som en stab för de regeringsbeslut som behöver fattas
              har tränats och prövats. Vi är bättre rustade i dag. Till det
              kommer att den efterlängtade analysenhet vi har också kommer att
              vara operativ från och med sommaren.
            </seg>
            <seg n="36a6a1dd">
              Det är också så att i tsunamins fotspår har många från myndighetssidan
              i intervjuer och enkäter uttryckt stor osäkerhet om sin egen roll
              när det gäller stora och sammansatta kriser som får ett dramatiskt
              förlopp och som påverkar flera samhällsområden. Myndighetschefer
              har gett uttryck för osäkerhet om sin egen roll när det gäller
              att kunna värdera vad som har hänt, att kunna bedöma hur omfattande
              effekterna är och vad den egna myndigheten har för ansvar när
              det gäller åtgärder. Därför är det viktigt att Försvarsberedningen
              och regeringen har tagit fasta på det här och föreslår att vi
              ska peka ut en krisledande myndighet som kan ges ledningen i sådana
              situationer.
            </seg>
            <seg n="80d3e063">
              Det kan röra sig om situationer som kräver snabba insatser från
              flera aktörer, insatser som måste samordnas för att få ut bästa
              möjliga effekt. Därför föreslår regeringen i likhet med Försvarsberedningen
              att det bör inrättas en i förväg utpekad krisledande myndighet
              som efter beslut av regeringen ska kunna leda de operativa krishanteringsinsatserna
              på nationell nivå.
            </seg>
            <seg n="a404a721">
              Myndigheten måste naturligtvis förberedas, och den ska ha en
              ordentlig nationell lägesbild. Då får vi en bättre samordning
              av operativa åtgärder. Den kan också användas för att ställa samman
              uppgifter om resursbehovet på lokal och regional nivå och matcha
              behovet med tillgängliga resurser. Utvecklingen av den nationella
              krisledningsförmågan förändrar inte ansvarsprincipen, för övriga
              myndigheter behåller ansvaret för sina verksamheter i kris.
            </seg>
            <seg n="1b335315">
              Det är också viktigt att klara ut skillnaden mellan beredskaps-
              och analysenheten i Regeringskansliet och den krisledande myndigheten.
              Regeringen har ett behov av en lägesbild för att kunna fatta strategiska
              beslut. Den krisledande myndigheten ska verka operativt och behöver
              en egen lägesbild för att sammanställa uppgifter om resursbehov
              på lokal och regional nivå. Det är helt nödvändigt att den krisledande
              myndigheten och beredskaps- och analysenheten i Regeringskansliet
              kan samverka och att rapportvägarna blir tydliga.
            </seg>
            <seg n="568ba6e1">
              Regeringen föreslår även att man ska lägga samman relevanta delar
              av Räddningsverket och Krisberedskapsmyndigheten. Det bedöms ligga
              synergieffekter i att samla arbetet med krisberedskap och skydd
              mot olyckor vid en och samma myndighet. Regeringen förbereder
              nu hur dessa två processer ska drivas framöver.
            </seg>
            <seg n="aaa11355">
              Mot bakgrund av vad som har sagts vill jag understryka att det
              handlar om två processer. Till både Allan Widman och Ola Sundell
              vill jag säga: Läs propositionen! Det är den som riksdagen ska
              behandla och ta ställning till, och det är den som regeringen
              utgår från i det fortsatta arbetet.
            </seg>
            <seg n="e9a57393">
              Vi ska också se till att det finns ordentliga varningsklockor.
              Den krisledande myndigheten får naturligtvis en egen lägesbild
              med operativt fokus och fungerar som varningsklocka. Men också
              samtliga länsstyrelser och särskilt utpekade myndigheter ska utveckla
              dygnet-runt-beredskap med tjänstemän i beredskap som också har
              mandat att agera. Det betyder ungefär 75 tjänstemän i beredskap
              vid våra myndigheter, och till det kommer naturligtvis personal
              i beredskap inom bland annat försvarsmakt, polis, sjukvård och
              räddningstjänst. Det är också en viktig kunskap i dag, när vi
              emellanåt tror att det handlar om en eller annan tjänsteman som
              ska fungera som varningsklocka. Nu ska vi ha ett robust system
              för det.
            </seg>
            <seg n="03e03d0c">
              Vi kommer också att titta på hur vi ska få en mer effektiv användning
              av samhällets resurser. Blåljusmyndigheternas gemensamma radiosystem
              Rakel ska få en vidgad användarkrets. Det handlar också om hur
              vi ska kunna hitta nya smarta former för civil-militär samverkan
              inom ramen för det nya krisberedskapssystemet. Syftet är att säkerställa
              att samhällets resurser används på bästa sätt utan att för den
              skull minska civila myndigheters ansvar att förbereda sig för
              svåra situationer. Det rör till exempel samhällets helikopterresurser,
              statens maritima resurser och våra samlade resurser för kemisk,
              biologisk och nukleär åverkan.
            </seg>
            <seg n="494bac9d">
              Alla dessa tre översyner som tas upp i propositionen handlar
              om att titta på former för civil-militär samordning. Jag tror
              att vi ska kunna finna smarta lösningar som sparar pengar och
              ökar säkerheten för våra medborgare.
            </seg>
            <seg n="11fb4f9e">
              Eskil Erlandsson! Det är riktigt att vi som bor i Sverige behöver
              mer kunskap om hur vi ska hantera kriser. Det är en viktig del
              av propositionen, och jag vill understryka det, om det nu har
              fallit i glömska när man har läst papperen.
            </seg>
            <seg n="7b173dcd">
              Vi vill att utbildningen ska påbörjas redan i skolan, men den
              ska också kompletteras med praktisk utbildning så att vi får ett
              brett säkerhetstänkande i samhället. Erfarenheterna från de senaste
              årens stora kriser visar att det finns ett stort intresse för
              frivilligt engagemang. Vi behöver bli bättre på att ta till vara
              det engagemanget, inte minst de människor som kan ställa upp i
              frivilliga insatser. Vi är från regeringens sida fast beslutna
              att tillsammans med olika aktörer finna sätt att samverka som
              gör att de här frivilliga resurserna tas till vara.
            </seg>
            <seg n="dcc2d7a6">
              Vi vill också pröva möjligheten till en särskild utbildning av
              frivilliga. En sådan bör riktas mot människors vilja att hjälpa
              till vid svåra kriser och skulle kunna genomföras med hjälp av
              frivilligorganisationer.
            </seg>
            <seg n="f01b562d">
              Sammantaget ska det här medverka till att vi som medborgare är
              bättre rustade att möta allvarliga händelser i kris.
            </seg>
            <seg n="96dbc1b9">
              Till sist: Även om nu en rejäl handlingslinje läggs fast för
              det fortsatta arbetet med krishantering är det, som flera av er
              redan har sagt, viktigt att vi är ödmjuka inför våra uppgifter,
              att vi inser att arbetet med de här frågorna är en del i en ständigt
              pågående process. Regeringens förslag är viktiga steg utifrån
              den kunskap och de erfarenheter vi har i dag om kriser och sårbarhet.
              Men vi vet att kriser av olika slag kommer att drabba oss även
              framöver, och om vi i dag inser och kan göra tydligt att här i
              riksdagen finns en bred bas av samförstånd och en gemensam vilja
              att förbättra vår förmåga i takt med att vi får nya erfarenheter
              och nya kunskaper kan också dagens riksdagsdebatt och kommande
              beslut bli en stimulans för alla dem som på olika nivåer och i
              olika myndigheter, organisationer och näringsliv arbetar med säkerhetsfrågor.
              De gör ett mycket viktigt arbete för oss alla.
            </seg>
            <seg n="89be3b05">
              Jag vill också tacka för den debatt och de möjligheter vi har
              haft. Jag vet att det återstår ett par interpellationsdebatter,
              så jag utgår från att det inte är sista gången vi ses. Men några
              av er kommer att lämna riksdagen, och jag vill säga att det har
              varit en stimulerande granskning och en utmaning från utskottets
              sida, precis som en minister vill ha det.
            </seg>
          </u>
          <note type="speaker" n="b99005b6">
            Anf. 13 ESKIL ERLANDSSON (c) replik:
          </note>
          <u who="eskil_erlandsson_afa9cb" xml:id="i-4c180233e33e4bde-1" n="b9220ca0">
            <seg n="f3c8304e">
              Fru talman! Jag påpekade i mitt anförande och det tål att göras
              igen att det finns många goda förslag i det här betänkandet, som
              ju är en följd av den proposition som regeringen har lagt fram,
              och att vi i Centerpartiet står bakom huvuddelen av de förslag
              som finns i propositionen. Men det som jag ägnade huvuddelen av
              mitt anförande åt är en sak som jag tycker är helt utelämnad,
              och det är frågeställningen: Hur konkretiseras från regeringens
              sida den möjlighet som vi har i Sverige, nämligen att använda
              frivilliga i krishanteringssituationerna?
            </seg>
            <seg n="1071ad81">
              Vi är, tycker jag, unika i ett Europaperspektiv i att ha den
              möjligheten. Jag är rädd för att den möjlighet som vi har och
              har haft under lång tid håller på att dö ut. Den gör det eftersom
              förmågan från regeringens sida att utveckla dessa möjligheter
              inte längre finns.
            </seg>
          </u>
          <note type="speaker" n="c6048e5b">
            Anf. 14 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-1" n="55b91d6c">
            <seg n="48be9eea">
              Fru talman! Jag förvånas lite grann av de här reaktionerna från
              Eskil Erlandssons sida. Jag delar utskottsmajoritetens bedömning
              att de frågor som Eskil Erlandsson vill ha belysta finns beaktade
              i propositionen.
            </seg>
            <seg n="eb441035">
              Vi är klara över att det är kompetens som behövs och att det
              finns ett engagemang att ta vara på. En del av våra frivilligorganisationer
              som hör till det gamla totalförsvaret finner nya uppgifter och
              nya roller i det sammanhanget, och de kan mycket väl få ytterligare
              uppgifter.
            </seg>
            <seg n="86eaf818">
              Men det handlar också om civil krishantering. Då står mycket
              bredare kompetens till förfogande för samhället. Jag tror inte
              att Eskil Erlandsson behöver vara så orolig för kvinnor, därför
              att just när det gäller civil krishantering finns mycket kompetens
              att ta till vara som de gamla frivilligorganisationerna inte har
              nyttjat. Därför vill vi att hela bredden av organisationer ska
              kunna nyttjas, att man ska få en bättre struktur från kommunernas
              sida när det gäller att engagera nyckelpersoner och att också
              frivilligorganisationer och myndigheter ser till att människor
              kan få en utbildning för att kunna kanalisera sitt engagemang.
            </seg>
          </u>
          <note type="speaker" n="12ff13a2">
            Anf. 15 ESKIL ERLANDSSON (c) replik:
          </note>
          <u who="eskil_erlandsson_afa9cb" xml:id="i-4c180233e33e4bde-2" n="b9220ca0">
            <seg n="966c9511">
              Fru talman! Jag tror att vi båda är överens om att vi även fortsättningsvis
              vill nyttja de organisationer som vi har i vårt land. De besitter
              stor och mycken kompetens, men för att de ska kunna nyttjas av
              samhället i sin helhet även framgent måste de från regeringen
              få besked under vilka förutsättningar de kan verka. Sådana besked
              har inte de här organisationerna i dag. Jag anser att de organisationer
              som jag talar om, de frivilliga försvarsorganisationerna, är unika
              i förhållande till andra som också kan göra insatser i en krissituation.
              Det beror på att det finns en ledningsstruktur uppbyggd, och man
              har en logistisk förmåga, vilket fotbollsföreningar och idrottsföreningar
              inte har.
            </seg>
          </u>
          <note type="speaker" n="96a141d7">
            Anf. 16 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-2" n="55b91d6c">
            <seg n="f1018bae">
              Fru talman! Jag delar synen att det finns ett värde i logistiken
              i dessa organisationer, men det finns andra organisationer där
              man tar till vara engagemang, som har ett djupt sakintresse och
              där man har stor kunskap som också fungerar i civil krishantering.
              Många av dem är organisationer där kvinnor har varit organiserade
              länge men som inte har haft koppling till det militära försvaret.
              Dem tycker jag att vi ska kunna utnyttja. Det finns en öppen inbjudan
              till föreningslivet i Sverige att delta i arbetet med att göra
              samhället mindre sårbart och oss människor duktigare att hantera
              utsatta och kritiska lägen.
            </seg>
            <seg n="75322169">
              Det handlar inte alla gånger om att regeringen ska ge besked
              om vad de ska göra. Nu handlar det om frivilligorganisationer
              som faktiskt själva kan komma med förslag och tankegångar. Det
              är det som gör att vi får en extra kraft i arbetet. Då kan man
              också gå utöver det som myndigheter föreskriver och det som vi
              har sett omedelbart, för då är det människor som har arbetat praktiskt,
              som har ett engagemang i en fråga och som kan driva samhällets
              kunskap och kompetens längre än om vi hela tiden ska förestava
              för dem.
            </seg>
            <seg n="c3a238aa">
              Det handlar inte om att dröja på stegen. Våra myndigheter som
              har den direkta kontakten med organisationen har fått uppdrag,
              och det handlar nu om att när riksdagen har tagit ställning gå
              vidare med försöksverksamheten som är aviserad i propositionen.
            </seg>
          </u>
          <note type="speaker" n="79b73fb5">
            Anf. 17 ALLAN WIDMAN (fp) replik:
          </note>
          <u who="allan_widman_31f3c6" xml:id="i-984d6b985af23ab7-1" n="35e8f388">
            <seg n="f464f17d">
              Fru talman! Jag har väl också glömt att bekräfta att enigheten
              kring de förslag som finns i den här propositionen är förhållandevis
              stor. Jag tror att jag vid något tillfälle tidigare beskrivit
              de politiska skillnaderna mer som en fråga om tempo än skillnader
              i sak. Man ska då samtidigt komma ihåg att den stora enigheten
              har goda förutsättningar i det att Försvarsberedningens förslag
              inte fick världen att skälva, om jag uttrycker det milt. Det var
              väntade reformer. Jag tror inte att de innebar någon överraskning
              för en bredare allmänhet.
            </seg>
            <seg n="9e66fd96">
              Jag tror också att det är viktigt och det kan vara mitt bidrag
              till den här debatten att inte alltid betona enigheten som ett
              självändamål. Jag tror att debatten ska fokusera på det som är
              brister. Det är på så sätt som man för tingens utveckling framåt.
              Jag misstänker att det faktum att den analys- och beredskapsenhet
              som vi tidigare fått besked om skulle vara operativ fullt ut först
              mot årets slut blir operativ redan i sommar kan vara ett utslag
              av de kritiska röster som från tid till annan har hörts i den
              här kammaren.
            </seg>
            <seg n="24c90092">
              Jag vill ställa ett par frågor till försvarsministern. Jag förstår
              inte riktigt när det handlar om Statens räddningsverk och Krisberedskapsmyndigheten.
              Ministern säger att det är två olika processer. Samtidigt vill
              jag minnas att jag på en färja mellan Åland och Sverige hörde
              försvarsministern ganska tydligt koppla ihop de här två processerna.
              Det antas vara en underförstådd självklarhet ute i Krisberedskaps-Sverige
              att det är de myndigheterna som i relevanta delar ska bilda den
              krisledande myndigheten. Min fråga är: Varför anges detta inte
              fullt ut?
            </seg>
          </u>
          <note type="speaker" n="839bf5dc">
            Anf. 18 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-3" n="55b91d6c">
            <seg n="0acc5f88">
              Fru talman! Det är den här propositionen, Allan Widman, som riksdagen
              ska ta ställning till. Det är inte hur Allan Widman har uppfattat
              något jag har sagt på en färja eller något annat. Nu är det något
              mycket allvarligt. Det handlar nämligen om att riksdagen ska ta
              ställning till en proposition som regeringen har presenterat.
              När man läser den propositionen framgår det väldigt tydligt att
              vi tycker att vi behöver en krisledande myndighet som med det
              professionella kunnandet kan vara ett stöd i riktigt stora, komplexa
              och sammansatta förlopp. En sådan vill vi ta fram. Det är en fråga.
            </seg>
            <seg n="9524a507">
              En annan sak som har framhållits i samband med utvärderingen
              av besluten som fattades 2002 är att flera tycker att det vore
              fungerande gentemot många andra myndigheter och inte minst kommunerna
              om man gjorde en myndighet av KBM och Räddningsverket. En del
              av de uppgifter man begär in från dem är samma, och vi behöver
              en större kritisk massa av kompetens på vissa områden. Då tycker
              man att det är dumt att splittra den på två myndigheter. Det är
              ett av skälen till att titta på om man kan föra ihop relevanta
              delar. Det är två processer. Vi driver det här inför förberedelserna
              efter riksdagsbeslutet som två olika processer.
            </seg>
            <seg n="eb2c7dac">
              En annan sak är att, precis som Tone Tingsgård har sagt, det
              inte är något som säger att inte en ny sammanlagd myndighet kan
              fungera som den krishanterande myndigheten. Men den frågan tar
              vi efter att vi har rett ut hur en krishanterande myndighet ser
              ut. Vi tittar också på hur sammanläggningen på ett fungerande
              sätt skulle ske för att uppnå de synergieffekter man har nämnt
              när det gäller Räddningsverket och KBM.
            </seg>
          </u>
          <note type="speaker" n="fca4773a">
            Anf. 19 ALLAN WIDMAN (fp) replik:
          </note>
          <u who="allan_widman_31f3c6" xml:id="i-984d6b985af23ab7-2" n="35e8f388">
            <seg n="d4ef191f">
              Fru talman! Det finns ett talesätt som lyder: I am still confused
              but on a higher level . Jag känner för att ta till det i det här
              ögonblicket. Jag inledde med att säga att det som jag kanske har
              varit mest kritisk mot när det gäller utvecklingen av den nationella,
              regionala och lokala krishanteringsförmågan har varit den relativa
              saktfärdighet som har präglat processen. Då tycker jag att när
              man inte talar klartext och inte öppet från regeringens sida redovisar
              vilka organisatoriska lösningar man tänker sig dras tyvärr tempot
              ned ytterligare i den här processen. Det bör beklagas.
            </seg>
            <seg n="3d66e498">
              Jag vill ta den sista repliken i mitt replikskifte med försvarsministern
              i anspråk för att tacka alla som har varit snälla och stått ut
              med mig och Heli de här fyra åren. Jag vill framför allt tacka
              kanslipersonal och även ministern för alla trevliga debatter som
              har varit.
            </seg>
          </u>
          <note type="speaker" n="9fd827a6">
            Anf. 20 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-4" n="55b91d6c">
            <seg n="d0ddff81">
              Fru talman! Jag förstår kanske att Allan blir osäker när det
              visar sig att själva grunden för kritiken och reservationen faller
              ned till marken när man ägnar sig åt att läsa propositionen. Det
              jag har berättat handlar nämligen om det. Då är frågan varför
              man kritiserar oss för saktfärdighet när regeringen följer precis
              det som folkpartisten Lennart Rohdin var mycket mån om i Försvarsberedningen,
              så mån att han blev orolig över Ola Sundells reservation och tyckte
              att han drog en för snabb slutsats om hur den nya myndigheten
              skulle sett ut.
            </seg>
            <seg n="a8e06ab9">
              Jag kan förstå att Allan Widman blir orolig när det visar sig
              att själva grunden för kritiken egentligen är att regeringen lyssnar
              på Försvarsberedningen och inte minst på den folkpartistiske ledamoten
              Lennart Rohdin och sedan återkommer med det förslaget. Det som
              förvånar mig är att man kritiserar regeringen för att vi gör som
              Folkpartiet vill.
            </seg>
          </u>
          <note type="speaker" n="5d75c006">
            Anf. 21 OLA SUNDELL (m) replik:
          </note>
          <u who="ola_sundell_fe03b0" xml:id="i-d501da96f8fb7174-3" n="be0a698b">
            <seg n="11d1a0a8">
              Fru talman! Det jag sade i mitt anförande var just att det fanns
              en enhet. Den var bristfällig, enligt Leni Björklund. Den var
              förvisso i viss del användbar, men regeringen Persson avskaffade
              den likaväl. Man avskaffade trots allt då det lilla som fanns.
              Det vi alla i den här kammaren diskuterar i dag är att ingenting
              har kommit där i stället. Dessutom går allt väldigt långsamt.
            </seg>
            <seg n="39923224">
              Det är den delen som är kärnan i diskussionen. Det är ingen mening
              att ta upp allt det vi är överens om, men på den här punkten är
              vi ju inte överens. Vi saknar en krisledningsfunktion i Regeringskansliet.
              Det talas om en analysenhet, men det är ju ingen krisledningsfunktion.
              I en krisledningsfunktion är det ju så, försvarsministern, att
              det i det inledande skedet kan krävas ett ledarskap som är okonventionellt
              och som innebär att man måste ta en operativ insats redan från
              scratch. Då kan man inte överlämna det så småningom till någon
              krisledande myndighet, utan det är omedelbar action som gäller,
              ungefär i linje med det Lars Ångström pekade på. Nu var det statsministern
              som i det fallet var den operativt engagerade i inledningsskedet.
            </seg>
            <seg n="1ca14c65">
              Det är ju den kärnan vi vill ha reda på. Är det bara en samtalspartner
              med den krisledande myndigheten som den här analysfunktionen är,
              eller ska den också kunna ta ansvaret under de första minuterna,
              timmarna eller kanske dagarna i en väldigt allvarlig kris av sektorsövergripande
              karaktär? Det är en väsentlig fråga, och den vill jag ha svar
              på.
            </seg>
          </u>
          <note type="speaker" n="f36e8244">
            Anf. 22 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-5" n="55b91d6c">
            <seg n="4ebd6461">
              Fru talman! Allra först vill jag tala om för Ola Sundell att
              den enhet som han påstår att regeringen har avskaffat finns kvar.
              Den är dock sådan att den fungerar under krigets lagar och i en
              krigssituation. Jag trodde att vi var överens om att det vidgade
              krishanteringsbegreppet betyder att vi nu talar om andra hot,
              civila hot, där den väpnade striden inte längre står i fokus.
            </seg>
            <seg n="ef331eff">
              Då behöver vi en ny struktur som fungerar. På den nationella
              nivån är naturligtvis regeringens ansvar att agera i en stor kris
              fortfarande giltigt och står fast. Vi har stärkt upp regeringens
              möjligheter i enlighet med de riktlinjer vi har redovisat för
              utskottet, och de stegen tas och fullföljs. Men vi har därutöver
              konstaterat att ett regeringskansli, som trots allt inte har hur
              mycket folk som helst, inte kan fungera i den operativa delen.
              I stället ska det, som också Kriskommissionen framförde, fungera
              för de strategiska besluten. Samtidigt finns det en oro och en
              osäkerhet i Myndighets-Sverige om de olika myndigheternas ansvar
              och roller i den typen av komplexa konflikter. Det är skälet till
              att regeringen har tyckt att Försvarsberedningens förslag om en
              krisledande myndighet är viktigt för hanteringen av den typen
              av operativa ställningstaganden, samtidigt som vi får resurser,
              underlag och förutsättningar och har stärkt vår förmåga att ta
              de strategiska besluten.
            </seg>
            <seg n="c0e01117">
              Vi har inte avskaffat krigsorganisationen, om det är det som
              Ola Sundell är ute efter. Däremot är den inte i alla delar tillämplig
              i civila, breddade hotbilder.
            </seg>
          </u>
          <note type="speaker" n="e3b90d1f">
            Anf. 23 OLA SUNDELL (m) replik:
          </note>
          <u who="ola_sundell_fe03b0" xml:id="i-d501da96f8fb7174-4" n="be0a698b">
            <seg n="26f1a095">
              Fru talman! Ni har ju avskaffat en funktion som bevisligen inte
              fanns på plats när det begav sig för ett och ett halvt år sedan,
              på annandagen. Det är ju allt som det handlar om.
            </seg>
            <seg n="264d86e4">
              Jag upprepar min fråga: Kommer analys- och beredskapsenheten,
              eller vad den nu kallas för, att kunna agera operativt i ett inledningsskede
              när statsministern är på annat håll, försvarsministern ligger
              nedbäddad i influensa och allt vad det kan vara? Ska det ännu
              en gång gå så långt att Sverige saknar kapacitet i det viktiga
              inledningsskedet av en kris? Det är ju det som är det avgörande.
              Tro inte att en supermyndighet kommer att kunna klara av det där,
              för dess generaldirektör är i inledningsskedet lika beroende av
              att ha klartecken från regeringen. Denna generaldirektör kommer
              icke att agera med full sving förrän allt är klart ungefär som
              Räddningsverket och Försvarsmakten hade det i det läge man befann
              sig i 2004. Man väntade på besked från ansvariga ministrar.
            </seg>
            <seg n="8893947d">
              Min fråga är fortfarande: Kan den här enheten agera operativt
              i det viktiga inledningsskedet av en stor sektorsöverskridande
              kris?
            </seg>
          </u>
          <note type="speaker" n="f5d995a0">
            Anf. 24 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-6" n="55b91d6c">
            <seg n="b4ab651e">
              Fru talman! Nu när jag har lyssnat på Ola Sundells andra inlägg
              ska jag faktiskt ge Ola Sundell ett exemplar av propositionen
              så att han har någonting att läsa i sommar. Gör han det framgår
              det väldigt tydligt för honom att regeringens arbete nu handlar
              om att se till att vi både får fler larmklockor, får underlag
              och kan ta ställning och att hela krishanteringsförmågan på den
              nationella nivån stärks. Den har stärkts på ett påtagligt sätt
              redan sedan tsunamin inträffade, men nu tas ytterligare steg.
            </seg>
            <seg n="9600f758">
              Till slut vill jag säga en sak. Häng nu inte upp allting på att
              någon har satt en lapp i handen på dig om att det är något organ
              som är avskaffat, för det finns kvar. Det rådde förvisso en allvarlig
              situation i samband med tsunamin, men det var inte krig, och därför
              kunde inte den organisationen sätta i gång. Det handlade inte
              om att Sverige var föremål för ett väpnat angrepp.
            </seg>
          </u>
          <note type="speaker" n="ecf24edf">
            Anf. 25 ELSE-MARIE LINDGREN (kd) replik:
          </note>
          <u who="else-marie_lindgren_d34175" xml:id="i-4193648dad6b6bf1-1" n="e1df5a19">
            <seg n="d0558d7c">
              Fru talman! Jag har hört statsrådet tala om att vi ska läsa propositionen.
              Jag har gjort det, vill jag säga. Utifrån det har jag ställt två
              frågor i mitt inledningsanförande. Den ena handlade om vikten
              av övning, träning och kompetens när det gäller krishantering
              på alla nivåer, som det står om i propositionen. Det står också
              i vårt betänkande, och även Försvarsberedningen tog ju upp de
              här delarna som viktiga ingredienser i förberedelser.
            </seg>
            <seg n="9f52e0c1">
              På s. 27 i betänkandet står det om en övning som ska ske i maj.
              Jag ställde en fråga om detta till statsrådet i inledningen. Jag
              undrar nu: Har den här övningen ägt rum?
            </seg>
          </u>
          <note type="speaker" n="aa830bc8">
            Anf. 26 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-7" n="55b91d6c">
            <seg n="cc027836">
              Fru talman! Den övningen ägde rum den 16 maj, tror jag det var,
              och man hade också ett utbildningspass dagen innan.
            </seg>
          </u>
          <note type="speaker" n="af24cef1">
            Anf. 27 ELSE-MARIE LINDGREN (kd) replik:
          </note>
          <u who="else-marie_lindgren_d34175" xml:id="i-4193648dad6b6bf1-2" n="e1df5a19">
            <seg n="4c5d8c84">
              Fru talman! Hur utvecklade sig utvärderingen av den övningen?
              Kom man underfund med hur man ska komma till rätta med en så svår
              katastrof som den som man hade som scenario?
            </seg>
          </u>
          <note type="speaker" n="6007f0d9">
            Anf. 28 Försvarsminister LENI BJÖRKLUND (s) replik:
          </note>
          <u who="unknown" xml:id="i-48c8bb467012d4fc-8" n="55b91d6c">
            <seg n="f10d6314">
              Fru talman! Det scenario som vi hade var inte osannolikt, men
              komplext. Det utvecklades en komplex situation. Utvärderingen
              är inte fullt färdig. Som övningsledare kan jag bedöma att man
              klarade av att fylla och lösa sina uppgifter. Man kunde ha fattat
              andra beslut och fått andra förlopp, och den fortsatta analysen
              får visa om det i så fall hade blivit bättre. Där ska varje departement
              nu gå igenom de beslut man fattade och det underlag man hade.
              Det är väl så med all övningsverksamhet: I likhet med när allvarliga
              händelser inträffar skapas nya frågor som man vill få svar på.
              Det är därför som det är betydelsefullt att Regeringskansliets
              övningsverksamhet är systematisk, så att man inte bara gör en
              stor övning per mandatperiod för ett fåtal personer utan att det
              finns små övningar och utbildningspass för i det närmaste samtliga
              handläggare och tjänstemän i Regeringskansliet emellanåt kombinerat
              med stora övningar där man också har myndighetsföreträdarna med.
            </seg>
          </u>
          <note n="28543181">
            Överläggningen var härmed avslutad.
          </note>
          <note n="3fd637dc">
            6 § Personsäkerhet
          </note>
          <note n="2f575911">
            Föredrogs
          </note>
          <note type="speaker" n="0f41e93b">
            Anf. 29 JOHAN PEHRSON (fp):
          </note>
          <u who="johan_pehrson_abbeca" xml:id="i-421ba54c4c25edee-0" n="0f239e98">
            <seg n="eb2edd62">
              Fru talman! Så var det dags för justitieutskottet detta medan
              försvarsutskottet och försvarsministern har lite sommaravslutning
              här i kammaren. Skön sommar får vi önska.
            </seg>
            <seg n="a592ade0">
              Rättsstaten bygger i allt väsentligt på öppenhet och förutsebarhet
              och på att människor som har sett saker ska berätta vad de upplevt
              och vad som hänt liksom att detta ska ske på ett korrekt sätt.
            </seg>
            <seg n="95d19aa5">
              Tyvärr kan man konstatera att det har blivit allt tystare i de
              svenska domstolarna. Det beror delvis på att människor som är
              misstänkta för brott alltmer sällan berättar vad de har varit
              med om vad de själva har gjort och vad andra har gjort. Men det
              beror också på att det är allt svårare, inte minst när det gäller
              grov organiserad brottslighet, att få människor som har sett saker
              att tala om sanningen. Detta är allvarligt med tanke på att man
              är skyldig att berätta sanningen i domstol. Men det går aldrig
              att kontrollera vem som har medicinskt förklarliga minnesluckor
              och vem som av andra skäl tiger och inte vill berätta.
            </seg>
            <seg n="53d7f6ed">
              Jag kan känna en ganska stor frustration över detta. Vi vill
              ju så gärna att man ska berätta vad som hänt. Vi vill så gärna
              ha bra rättegångar med goda uppgifter från vittnen som kan leda
              till korrekta domslut.
            </seg>
            <seg n="6319cdfd">
              Denna verklighet har vi känt till en tid. Folkpartiet liberalerna
              har efterfrågat skärpta strukturer och regelverk för att skydda
              vittnen. Därför är det väldigt glädjande att kunna konstatera
              att vi nu har ett sådant förslag från regeringen ett förslag som
              jag tycker i många delar är väldigt bra. Vi har ett nationellt
              program som innebär att människor lättare kan få hjälp i hela
              Sverige. Det ska inte spela någon roll om man vittnar mot grov
              organiserad brottslighet i Örebro eller om man gör det i Helsingfors
              det har varit stor skillnad i fråga om möjligheten till skydd
              bland annat från polis.
            </seg>
            <seg n="1ba44d43">
              Detta underlättar också det som vi i Folkpartiet har efterlyst
              och som vi fortsätter att efterlysa, nämligen ett stärkt vittnesskyddsprogram
              på europeisk nivå. Med tanke på att brottsligheten är gränsöverskridande
              finns det all anledning att se till att man inom EU har ett starkt
              samarbete för att kunna byta vittnespersoner och så mellan varandra
              för att skydda dem på bästa sätt. Det kan vi gå vidare med, men
              det här kan vara en grund för att detta i alla fall ska vara möjligt.
            </seg>
            <seg n="4a9b8487">
              Jag tycker också att man löser ut konflikten bra vad gäller partsinsyn
              och sekretess, inte minst i domstol, för här finns det en målkonflikt.
              Här handlar det om att vi tyvärr tvingas sluta öppenheten beroende
              på att de som vill hota och förstöra och som i praktiken vill
              upplösa rättsstaten utövar ett så starkt tryck och framför sådana
              hot att man tvingas lösa det på detta sätt.
            </seg>
            <seg n="5f576ed2">
              Vidare tycker jag att det är bra med det ekonomiska stödet.
            </seg>
            <seg n="c8ea985c">
              Herr talman! Beträffande arbetet för att öka antalet personer
              som vågar vittna i domstol hjälper det inte bara med detta förstärkande
              av personsäkerheten och vittnesskyddet, utan det gäller också
              att se till att de personer som också döms för dessa brott får
              klart för sig att de inte kan få fortsätta med den här verksamheten.
              Då tycker jag att det är värt att diskutera även om det inte tas
              upp i propositionen frågor om övergrepp i rättssak och om behovet
              av att höja straffminimum för detta och sådant. Men det är föremål
              för en annan debatt.
            </seg>
            <seg n="52c5c1f2">
              Jag tycker också, herr talman, att man måste komma ihåg att det
              även är viktigt att se till att människor faktiskt grips och åtalas.
              Det är väldigt provocerande att så många människor som förstör
              livet för så många andra faktiskt inte ens kommer till domstol.
              Det här kan hjälpa något, men det handlar också om att polisen
              ska få tillräckliga resurser och att polisen har de verktyg som
              är nödvändiga för att komma åt den här typen av brottslighet som
              på lång sikt, om ingenting görs, riskerar att äta ur rättsstaten
              och dess principer.
            </seg>
          </u>
          <note n="4abcf2c0">
            Herr talman! Jag yrkar bifall till reservation 3 under punkt
            4.
          </note>
          <note type="speaker" n="4d87d894">
            Anf. 30 JOHAN LINANDER (c):
          </note>
          <u who="johan_linander_ed0b28" xml:id="i-65457f4914a4f12c-0" n="2a91b2f4">
            <seg n="5a59ca95">
              Herr talman! Vi är ganska få som är anmälda till denna debatt
              trots att det handlar om en mycket viktig fråga, nämligen hur
              hotade personer ska kunna skyddas och att de ska kunna få ut en
              summa pengar, en så kallad personsäkerhetsersättning, för att
              ha möjlighet till en ny start i livet i förmodligen en helt annan
              del av landet. Att vi är så få anmälda till debatten beror säkert
              på att vi är ganska överens i den delen.
            </seg>
            <seg n="169fd4c0">
              I propositionen räknar regeringen upp en rad olika personkategorier
              som ska kunna få ta del av det särskilda personsäkerhetsarbetet
              och av personsäkerhetsersättningen. Det handlar framför allt om
              hotade vittnen och målsägande, men kanske också om tilltalade
              och misstänkta som avslöjar saker för polisen som gör att de sedan
              blir starkt hotade, framför allt kanske av kriminella organisationer.
              I klartext kommer det här att handla om mc-relaterad brottslighet
              och narkotikabrottslighet men kanske också om kvinnor som utsatts
              för trafficking och som vågar ställa upp och vittna mot sina förövare.
            </seg>
            <seg n="2bfb730b">
              Andra grupper som enligt propositionen kan omfattas av det särskilda
              personsäkerhetsarbetet är anställda inom rättsväsendet, polisens
              informatörer, journalister, politiker och personer som är utsatta
              för hedersrelaterad grov brottslighet. I enstaka fall ska också
              personer som utsätts för hot och våld från närstående som inte
              är hedersrelaterat kunna omfattas. Men just när det gäller hotade
              kvinnor och barn poängterar regeringen särskilt att detta ska
              bli aktuellt bara i undantagsfall. Det tycker jag är en stor brist.
            </seg>
            <seg n="42d44fc8">
              I dag lever, enligt uppgifter som jag har fått, ca 770 personer
              i Sverige med skyddad identitet i kombination med kvarskrivning.
              Det är framför allt hotade kvinnor och barn som jagas av den före
              detta mannen eller sambon som gör allt för att få tag i dem.
            </seg>
            <seg n="34cd5c89">
              Självklart ska hotade vittnen, rättsväsendets personal och tjejer
              eller killar som flyr från hedersrelaterat våld kunna få detta
              skydd och denna ersättning. Men varför ska de kvinnor som flyr
              från sina män utan att det finns något hedersrelaterat motiv inte
              omfattas av det här? Jag tycker att regeringen har gjort ett misstag
              när man bestämt sig för just denna avgränsning.
            </seg>
            <seg n="697b4cdb">
              Herr talman! Framför allt är jag kanske besviken på det sätt
              som majoriteten i utskottet har svarat på den motion som jag och
              Centerpartiet har väckt om att även hotade personer med skyddad
              identitet i kombination med kvarskrivning ska kunna omfattas av
              det här personsäkerhetsarbetet och av personsäkerhetsersättningen.
            </seg>
            <seg n="badcfcc9">
              I betänkandet skriver majoriteten som svar på vår centerpartimotion:
              Förutsättningarna för att vidta ändamålsenliga brottsförebyggande
              åtgärder av annat slag än som är avsett att omfattas av särskilt
              personsäkerhetsarbete torde enligt utskottet i många fall vara
              bättre när den presumtive gärningsmannen är känd än när så inte
              är fallet.
            </seg>
            <seg n="b859db67">
              Sedan nämns en enda åtgärd av annat slag, och det är besöksförbudet.
              Det tycker jag visar att majoriteten inte riktigt har förstått
              vilken kategori av personer det här handlar om personer som lever
              med skyddad identitet i kombination med kvarskrivning.
            </seg>
            <seg n="81eb714d">
              Den person som flyr, kanske tillsammans med sina barn, från sin
              bostad till en helt annan del av landet, och som lever under ett
              så extremt hot att de får skyddad identitet och deras nya adress
              skyddas genom kvarskrivning all kommunikation med till exempel
              myndigheter går genom en annan kommun blir inte det minsta mera
              trygg av att förövaren har besöksförbud.
            </seg>
            <seg n="b1840154">
              De har redan skyddad identitet, hemlig adress och hemligt telefonnummer,
              och de kan aldrig lämna ut sin identitet till någon. Vad hjälper
              då ett besöksförbud? Den förövare som jagar dem bryr sig inte
              det minsta om besöksförbudet och det låga straff som en överträdelse
              av besöksförbudet ger.
            </seg>
            <seg n="d317c56d">
              Se till att få fram förslag om att besöksförbud ska kunna kombineras
              med fotboja. Det är ett förslag som Centerpartiet lagt fram sedan
              tidigare och som jag nu hört att justitieministern kan tänka sig.
              Det är något som är positivt. Då kanske besöksförbud kan ge viss
              trygghet för dessa kvinnor.
            </seg>
            <seg n="44347f76">
              Det skulle vara intressant att höra Socialdemokraternas debattör
              i den här frågan Britta Lejon beskriva vilka andra åtgärder av
              annat slag, som det står i betänkandet, som ska kunna användas
              för att skydda de kvinnor som befinner sig i den här extremt utsatta
              situationen.
            </seg>
            <seg n="a7c2b026">
              Herr talman! För någon vecka sedan kunde man läsa i Svenska Dagbladet
              att justitieminister Thomas Bodström nu förstått att det är en
              brist i det förslag som har lagts fram. Man kunde läsa att regeringen
              ska tillsätta en utredning för att se om förföljda och hotade
              kvinnor också utan hedersrelaterade motiv ska kunna ta del av
              personsäkerhetsersättningen.
            </seg>
            <seg n="9a5312b5">
              Är inte det att göra det lite väl svårt? Låt även dessa kvinnor
              omfattas av den lagstiftning vi behandlar här i dag. Så mycket
              svårare än så behöver det inte vara. Jag yrkar därför bifall till
              reservation 1.
            </seg>
          </u>
          <note type="speaker" n="f59fdf5a">
            Anf. 31 BRITTA LEJON (s):
          </note>
          <u who="unknown" xml:id="i-48c8bb467012d4fc-9" n="55b91d6c">
            <seg n="a6769113">
              Herr talman! Rättssamhällets förutsättningar att effektivt bekämpa
              den grövsta kriminaliteten måste vara anpassade till en föränderlig
              verklighet. I dag kan vi konstatera ett ökat antal hot mot personal
              som är verksam inom rättsväsendets olika myndigheter. Poliser,
              åklagare och till exempel personal inom kriminalvården är utsatta
              för hot av organiserade kriminella vilkas syfte är hindra rättsstatens
              grundläggande arbete och uppgifter. Vittnen i mål som framför
              allt rör samma sorts grova organiserade brottslighet hotas också.
            </seg>
            <seg n="2c30290d">
              Dessa hot är hot mot grunderna i vår demokrati och måste bekämpas
              därefter.
            </seg>
            <seg n="423f352f">
              I dag bedrivs ett visst personsäkerhetsarbete i Malmö, Göteborg
              och Helsingfors. Det syftar till att skydda personer som är utsatta
              för särskilt allvarliga hot. Men vi saknar ett för landet sammanhållet
              och professionellt program för hur skyddet för allvarligt hotade
              personer ska vara beskaffat.
            </seg>
            <seg n="4c8365c9">
              Att skapa ett sammanhållet personsäkerhetsprogram för hela riket
              ger inte bara bättre förutsättningar för ökad effektivitet och
              professionalism. Det ger också förutsättningar för ett samarbete
              mellan Sverige och andra länder i dessa säkerhetsfrågor. Sverige
              är ett relativt litet land. Det kan vara ett problem i de här
              sammanhangen när till exempel hotade bevispersoner behöver skyddas.
            </seg>
            <seg n="a9867b62">
              I dag förekommer också problem med att hotade och förföljda personer
              som har tvingats flytta får ekonomiska problem till de övriga
              bekymmer som de redan har. Det finns inte några möjligheter för
              samhället att ersätta dessa kostnader. Det är därför nödvändigt
              att hitta en bättre ordning.
            </seg>
            <seg n="47a69bfd">
              Ett annat skäl till varför en ny enhetlig ordning behöver skapas
              för personsäkerhetsarbetet i Sverige är att Europarådet förra
              året antog en rekommendation i vilken medlemsstaterna uppmanas
              att vidta åtgärder för att skydda vittnen. Det finns således flera
              skäl till varför en ny ordning för Sveriges personsäkerhetsarbete
              behöver införas.
            </seg>
            <seg n="46a42799">
              Det förslag som regeringen tillsammans med Vänsterpartiet har
              presenterat, och vilket utskottet har ställt sig bakom, innebär
              att en ny bestämmelse i polislagen införs där det framgår att
              särskilt personsäkerhetsarbete får bedrivas beträffande vittnen
              och andra hotade personer. Närmare föreskrifter meddelas av regeringen.
            </seg>
            <seg n="ff4db9c6">
              I propositionen föreslås också att sekretess ska gälla för uppgifter
              om personsäkerhetsverksamheten. Sekretessen föreslås ge företräde
              framför meddelarfriheten i dessa fall. Det föreslås också förändringar
              i rättegångsbalkens bestämmelser om vittnesförhör så att frågeförbud
              gäller beträffande den som har tystnadsplikt om den här verksamheten.
              Det finns också möjlighet att avstå från att yttra sig om enskilds
              personliga förhållanden som rör den här verksamheten.
            </seg>
            <seg n="4d7b3ffe">
              Ändringarna beträffande sekretesslagstiftningen har justitieutskottet
              överlämnat till konstitutionsutskottet. Lagrådet har inte haft
              några synpunkter på förslagen.
            </seg>
            <seg n="81121787">
              Den krets av personer som är tänkt att komma i fråga för personsäkerhetsarbetet
              är en begränsad krets. Syftet är att åstadkomma varaktiga förbättringar
              i säkerheten för dessa som drabbats av ytterst allvarliga hot
              mot sitt liv. Det är ett långsiktigt arbete som behövs om syftet
              ska uppnås.
            </seg>
            <seg n="f5c6f7ee">
              En begränsad krets av framför allt vittnen och bevispersoner
              i samband med mål om grov organiserad brottslighet är den tänkta
              målgruppen. Det kan också förekomma att andra personer som utsätts
              för liknande allvarliga hot, till exempel i samband med mål om
              människohandel, behöver skyddet.
            </seg>
            <seg n="889cdc12">
              Även andra människor utsätts för allvarliga hot mot deras liv
              och frid. Centerpartiet har i en reservation menat och Johan Linander
              har också här från talarstolen talat om den problematiken att
              den krets av personer som bör komma i fråga för personsäkerhetsarbetet
              bör utvidgas till att omfatta exempelvis kvinnor som lever under
              hot av en förföljande man.
            </seg>
            <seg n="18101322">
              Det är självfallet viktigt att samhället förmår skydda dessa
              kvinnor och deras barn. En del möjligheter finns redan i dag,
              och Johan Linander har själv nämnt några av dem. Dock finns ofta
              en skillnad i typen av hot. Det handlar ofta om en känd identifierad
              person, inte sällan en tidigare närstående. I fallen som rör grov
              organiserad brottslighet är det sällan fallet. Där kommer hoten
              i stället från en vidare krets av personer.
            </seg>
            <seg n="d3da90c4">
              Dessa skillnader innebär att samhällets skydd måste se olika
              ut för att passa de olika situationerna. Även om det personsäkerhetsarbete
              som vi talar om här i dag är avpassat för skyddsbehoven som uppkommer
              vid grov organiserad brottslighet har Centerpartiet helt rätt
              i sin beskrivning av behoven av ökade skyddsåtgärder för framför
              allt kvinnor och barn som hotas av närstående. Hur de behoven
              ska mötas bättre än i dag ser regeringen över, och man återkommer
              med förslag.
            </seg>
            <seg n="0ec8f449">
              Herr talman! Med detta vill jag yrka bifall till utskottets förslag
              i betänkandet och avslag på reservationerna.
            </seg>
          </u>
          <note type="speaker" n="a55aa340">
            Anf. 32 JOHAN LINANDER (c) replik:
          </note>
          <u who="johan_linander_ed0b28" xml:id="i-65457f4914a4f12c-1" n="2a91b2f4">
            <seg n="3ae20267">
              Herr talman! I det mesta är vi alldeles överens i den här frågan.
              Det kan vi börja med att säga. Men jag kan inte få en riktig klarhet.
              Varför har regeringen och sedan majoriteten i utskottet valt att
              göra just den avgränsningen?
            </seg>
            <seg n="cb9e6cff">
              Om en ung kvinna flyr från hot och våld med hedersrelaterade
              motiv och vittnar mot den person som har begått brotten, eller
              om en ung kvinna flyr från våld och hot utan att det finns hedersrelaterade
              motiv och vittnar mot personer, vad är den stora skillnaden? Varför
              ska gränsen gå just däremellan? Det tycker jag är lite svårt att
              förstå.
            </seg>
            <seg n="9174d0b5">
              Situationen är annorlunda för till exempel vittnen i en rättegång
              om en stor narkotikahärva där man kan misstänka att den organiserade
              ligan kommer att fortsätta att jaga vittnet. Det är en lite annan
              situation.
            </seg>
            <seg n="0257dcf3">
              Om avvägningen görs att det finns ett hedersrelaterat motiv ska
              man kunna ingå i personsäkerhetsarbetet för personsäkerhetsersättningen.
              Men om det inte finns ett hedersrelaterat motiv ska man inte få
              det, åtminstone inte mer än i undantagsfall. Det skulle jag vilja
              höra en vidare förklaring av.
            </seg>
          </u>
          <note type="speaker" n="5b260cae">
            Anf. 33 BRITTA LEJON (s) replik:
          </note>
          <u who="unknown" xml:id="i-48c8bb467012d4fc-10" n="55b91d6c">
            <seg n="84a3d6ed">
              Herr talman! Det kanske kan uppstå situationer där det kan vara
              svårt att göra en väldigt klar gränsdragning. Vad vi har haft
              som utgångspunkt är det som händer när rättssamhällets gång hotas,
              när förutsättningarna för rättvisa rättegångar inte längre existerar,
              när vittnen i viktiga mål hotas och när rättssamhällets personal
              inte kan fullgöra sina uppgifter. Det kan de än så länge. Men
              när vi ser att hoten mot de grundläggande arbetsuppgifterna i
              rättsväsendet ökar måste vi svara.
            </seg>
            <seg n="de767557">
              Vår utgångspunkt har varit att skapa en ordning som ger bättre
              förutsättningar för detta än vad som är fallet i dag. Då har kretsen
              av tänkta personer ändå varit relativt begränsad för att man ska
              ha en möjlighet att ställa upp med detta enormt resurskrävande
              skyddsarbete som i så fall kommer att behövas när det gäller den
              typen av hot från större organiserade kretsar som här är fallet.
            </seg>
            <seg n="2f2b026b">
              Sedan kan det naturligtvis finnas mål där det finns både narkotikakopplingar
              och människohandelskopplingar. Det är ju ingen ovanlig situation.
              Därför har vi sagt att visserligen är den tänkta gruppen väldigt
              begränsad och kopplad till den grova organiserade brottsligheten
              men att man i undantagsfall måste kunna ha en viss flexibilitet
              för att syftet med den ändrade lagstiftningen ska uppnås.
            </seg>
          </u>
          <note type="speaker" n="d7d0d9c7">
            Anf. 34 JOHAN LINANDER (c) replik:
          </note>
          <u who="johan_linander_ed0b28" xml:id="i-65457f4914a4f12c-2" n="2a91b2f4">
            <seg n="eea9c0f5">
              Herr talman! Det är ett svar, men jag tycker inte att det är
              ett svar som egentligen förklarar var gränsen går för ett hedersrelaterat
              motiv. Det står klart och tydligt att de fallen ska omfattas av
              personsäkerhetsarbetet och personsäkerhetsersättningen, men när
              det inte finns ett hedersrelaterat motiv ska det i enskilda fall,
              eller i undantagsfall som det står i propositionen, kunna gälla.
            </seg>
            <seg n="49e657dd">
              Jag har blivit kontaktad av en kvinna som lever just under dessa
              förhållanden, som jag också har berättat om i tidigare debatter
              här. Det liv man lever om man har skyddad identitet i kombination
              med kvarskrivning är ett liv som är så hemskt att jag inte ens
              kan tänka mig hur det är att leva. Att aldrig kunna uppge sin
              identitet kan kanske inte verka så farligt, men det ger enorma
              begränsningar i livet. Att inte kunna göra det innebär också många
              extra kostnader. Kvarskrivning på en annan adress innebär att
              det väldigt ofta blir dröjsmålsräntor och påminnelseavgifter på
              räkningar därför att det tar tid innan man får sina räkningar.
              Så det behövs verkligen en ersättning, och det behövs ytterligare
              stöd och hjälp för att de här kvinnorna, som det oftast handlar
              om, ska kunna få den trygghet som de faktiskt är värda.
            </seg>
            <seg n="1383093c">
              Jag önskar att man inte hade gjort den här avvägningen. Det är
              flera remissinstanser som tycker som vi i Centerpartiet, att man
              även borde ha tagit med kvinnor och barn som flyr från sina män
              utan att det finns hedersrelaterade motiv.
            </seg>
            <seg n="e7222224">
              Nu hoppas jag att den utredning som Britta Lejon beskrev, och
              som jag läste att Thomas Bodström har tagit initiativ till, ska
              komma fram till att det faktiskt behövs samma åtgärder och samma
              ersättning även för den kategorin.
            </seg>
          </u>
          <note type="speaker" n="79298ec0">
            Anf. 35 BRITTA LEJON (s) replik:
          </note>
          <u who="unknown" xml:id="i-48c8bb467012d4fc-11" n="55b91d6c">
            <seg n="9cb06f4a">
              Herr talman! Johan Linander har, vilket jag tidigare sade, helt
              rätt i beskrivningen av att samhällets åtgärder för skydd för
              hotade kvinnor som lever i sådana extrema situationer som han
              beskrev inte är tillräckliga i dag. I vissa sammanhang finns det
              säkert stora likheter med det behov av hjälp från samhällets sida
              som vi nu pratar om för bevispersoner och vittnen. Men när vi
              har utformat förslagen har vi ändå trott att det är en viss skillnad
              mellan olika sorts hot och vilken sorts skydd som man kan behöva.
              Vi har känt att vi behöver titta närmare på de skillnader som
              jag redogjorde för i talarstolen och som handlar om att det är
              skillnad på om man är hotad av en identifierbar person eller av
              en vidare krets av personer när det gäller vilken sorts skydd
              som är bäst lämpat för att ta hand om de här behoven. Vi känner
              ett behov av att titta närmare på de frågorna. Därför har vi valt
              att göra personsäkerhetsarbetet, som vi pratar om nu, för det
              syfte som vi ursprungligen hade, att skydda rättssamhällets grunder.
            </seg>
            <seg n="7e8b96a0">
              Sedan håller jag helt med Johan Linander om att vi behöver återkomma
              med förslag också i den del som rör hotade kvinnor.
            </seg>
          </u>
          <note type="speaker" n="25e81134">
            Anf. 36 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f81b6393dbdbf6ae-0" n="00269573">
            <seg n="ba702cb3">
              Herr talman! Jag har inget yrkande. Vi har inte heller något
              särskilt yttrande i betänkandet.
            </seg>
            <seg n="8ec986c3">
              Jag har funderat lite vidare på det arbete som vi har gjort,
              det vällovliga arbetet. Jag tror att det är viktigt att vi använder
              oss av de här metoderna för att på det sättet kunna motverka delar
              av den tunga brottsligheten.
            </seg>
            <seg n="5ce48089">
              Johan Linanders frågeställning tycker jag är mycket berättigad,
              precis som Britta Lejon också instämde i. Jag tycker att det finns
              skäl att titta på den. Men jag vill ta upp ytterligare en fråga
              som jag tycker har en ännu lite större dignitet.
            </seg>
            <seg n="78e70876">
              De personer som det handlar om är en mycket begränsad krets,
              sade Britta Lejon, och det är det. Men låt oss nu säga att en
              person som har ingått i den organiserade brottsligheten av olika
              skäl beslutar sig för att hjälpa polisen att reda ut ett fall.
              Den här personen kan ha begått mycket grova brott. Han blir då
              en säkerhetsperson som ska skyddas från sina brottsliga tidigare
              kamrater. Man ger honom en ersättning och hemlig identitet. Betyder
              det då inte att man också måste göra en viss form av åtalseftergift
              och skriva av delar av de brott som han begått? Det finns en svårighet
              i det här ärendet, tycker jag. Det är svårt att sätta den här
              personen i samma fängelse som de andra, för då fungerar nog inte
              säkerheten så speciellt bra.
            </seg>
            <seg n="727182fd">
              Jag tycker att det här är viktiga frågor som man borde fundera
              lite grann över. Vi rör oss i en alldeles speciell krets, inte
              den som Johan Linander talar om utan den grova organiserade brottsligheten:
              narkotika- och människohandel och liknande.
            </seg>
            <seg n="f44ade87">
              Vi får ett delikat ärende när det gäller hur vi gör med människor
              som har begått grova brott och som ställer upp och vittnar. Den
              tanken vill jag bara skicka med för vidare behandling i det praktiska
              arbete som måste komma till innan den här lagen träder i funktion
              på alla områden.
            </seg>
          </u>
          <note n="28543181">
            Överläggningen var härmed avslutad.
          </note>
          <note n="caa9ca9e">
            7 § Kvalificerad skyddsidentitet
          </note>
          <note n="2f575911">
            Föredrogs
          </note>
          <note type="speaker" n="990e0663">
            Anf. 37 ROLF OLSSON (v):
          </note>
          <u who="rolf_olsson_4e3cd0" xml:id="i-0debd6c8ec50e00b-0" n="966f7312">
            <seg n="34d05d0e">
              Herr talman! I den proposition som behandlas i betänkandet föreslås
              att tjänstemän inom polisen och viss personal från Försvarsmakten
              ska kunna tilldelas skyddsidentiteter. Dessa ska kunna styrkas
              genom förfalskade uppgifter i identitetshandlingar, som pass och
              körkort, och också kunna registreras i folkbokföringen. Redan
              i dag kan tjänstemän inom polisen uppge falsk identitet vid till
              exempel infiltration av kriminella nätverk, men vid kontroll av
              identitet riskerar de att avslöjas. I lagtexten anges att den
              föreslagna möjligheten ska kunna användas för att utreda eller
              förebygga allvarlig brottslighet. Men vad detta mer precist innebär,
              vilken grad och art av allvar som avses, är fortsatt oklart.
            </seg>
            <seg n="e089ec07">
              I remissvaren finns en hel del kritiska och ifrågasättande synpunkter
              som vi menar är principiellt oerhört viktiga. Några ska jag beröra
              här. JO skriver sålunda i sitt remissvar: Polisen får, för det
              första, aldrig själv begå en kriminaliserad handling och, för
              det andra, inte heller provocera eller i övrigt förmå någon att
              inleda en brottslig aktivitet. Vidare får polisen, för det tredje,
              inte av spaningsskäl låta bli att vidta föreskrivna åtgärder mot
              brott eller mot en för brott misstänkt person. Jag har för min
              del svårt att förstå annat än att det måste finnas risk för att
              polisen vid infiltration kan tvingas att handla i strid med dessa
              principer.
            </seg>
            <seg n="d1625f87">
              Jag instämmer i den slutsatsen.
            </seg>
            <seg n="ff9a3629">
              Herr talman! Vänsterpartiet menar att frågan om kvalificerade
              skyddsidentiteter inte bara är en angelägenhet för polismyndigheterna
              och vissa andra myndigheter. Detta är en angelägenhet som i grunden
              berör allmänhetens förtroende för polisens arbete. Tydlighet i
              arbetet är grundläggande. Att polisen inte använder metoder som
              kan vilseleda medborgarna är självklart något mycket viktigt och
              grundläggande. Men med detta förslag kommer denna princip att
              äventyras. När tjänstemän opererar under falsk identitet är det
              svårt att se att inte fler personer än de misstänkta kommer att
              bli vilseledda. Detta är ett grundläggande problem men förbigås
              i proposition och betänkande.
            </seg>
            <seg n="4998b275">
              Herr talman! Förslaget är också en fråga som i högsta grad bör
              diskuteras utifrån vad rättssäkerheten bjuder. Tjänstemännen ska
              enligt propositionen få vittna i domstol under falsk identitet.
              I Sverige är det inte tillåtet med anonyma vittnesmål, men det
              är min uppfattning att vittnesmål under falsk identitet torde
              ligga mycket nära anonymitet. Enligt förslaget ska vittnet uppge
              att vederbörande arbetar under falsk identitet, men trots det
              kan allvarliga problem följa. Domstolsverket menar till exempel
              att bevisvärdet av inlämnade uppgifter kan sjunka, och JO anser
              att det måste kunna göras undantag från regeln om att få vittna
              under falsk identitet.
            </seg>
            <seg n="bb459f7f">
              Vad händer för övrigt om vittnet av någon anledning inte upplyser
              om sin falska identitet? Vad händer med processen, och vad händer
              med dem som döms? Det är inte klarlagt.
            </seg>
            <seg n="ad558023">
              Herr talman! Återigen aktualiseras här ett nytt område där det
              borde vara självklart att förslaget samtidigt skulle åtföljas
              av ett utförligt förslag till hur övervakningen av de så kallade
              kvalificerade skyddsidentiteterna ska ske. Precis som i en del
              andra aktuella fall kan vi konstatera att den frågan är under
              fortsatt beredning i Regeringskansliet, och något förslag kommer
              inte samtidigt med denna eller andra nu aktuella propositioner.
            </seg>
            <seg n="7d227756">
              Detta är en mycket anmärkningsvärd tingens ordning som upprepas
              i ärende efter ärende. Beslut om hur den parlamentariska kontrollen
              och insynen ska ske borde tas samtidigt med dessa propositioner.
              Det borde vara en självklarhet, och någon förklaring till att
              dessa beslut skiljs åt ges inte. I samband med att vi diskuterar
              kontroll och insyn kan också konstateras att beslut om skyddsidentitet
              ska fattas av Registernämnden när det gäller poliser. Åter en
              ny uppgift läggs alltså på Registernämnden som vi diskuterade
              häromveckan när säkerhetsskyddslagen debatterades och antogs.
              I Registernämnden får endast två av riksdagens partier plats att
              följa verksamheten vilket vi är fortsatt kritiska till. Kritiken
              minskas inte av att nämnden får fler och fler uppgifter.
            </seg>
          </u>
          <note n="52c589a9">
            Herr talman! Jag yrkar bifall till reservation 1.
          </note>
          <note type="speaker" n="b5d1064a">
            Anf. 38 JOHAN LINANDER (c):
          </note>
          <u who="johan_linander_ed0b28" xml:id="i-65457f4914a4f12c-3" n="2a91b2f4">
            <seg n="7656b296">
              Herr talman! Frågan om kvalificerad skyddsidentitet kan diskuteras
              ur olika aspekter. Vi har nu hört Rolf Olssons och Vänsterpartiets
              syn på framför allt rättssäkerheten. I vissa delar har jag och
              Centerpartiet samma syn som Rolf Olsson och Vänsterpartiet, men
              vi drar inte samma slutsatser. Framför allt tycker jag att Vänsterpartiet
              missar det faktum att dolt uppträdande under täckmantel används
              redan i dag, men det är inte ordentligt lagreglerat.
            </seg>
            <seg n="0f6ac7e3">
              Jag menar att det finns ett väl dokumenterat och utrett behov
              av skyddsidentitet genom att polisen redan i dag använder det.
              De tvingas att arbeta på det sättet för att ha möjlighet att komma
              åt den grova organiserade brottsligheten. Dessutom behövs de åtgärder
              som vi behandlar i dagens lagändringar framför allt för att skydda
              de poliser som arbetar på det här sättet. Det är ett mycket farligt
              jobb, och vi måste fatta beslut som kan skydda deras person och
              deras familjer. Detta har gjort att vi i Centerpartiet ställer
              oss bakom införandet av en ny lag om kvalificerade skyddsidentiteter.
            </seg>
            <seg n="3f5e244c">
              Jag är övertygad om att kommande talare som står bakom lagförslaget
              kommer att gå in närmare på hur det ska fungera i praktiken. Därför
              hoppar jag över detta i mitt anförande.
            </seg>
            <seg n="2a04fff0">
              I stället vill jag beskriva behovet av att i lag reglera hur
              kvalificerad skyddsidentitet ska få användas. Det finns en klar
              brist i det förslag som läggs fram.
            </seg>
            <seg n="c0d3acfc">
              Man ska vara medveten om att kvalificerad skyddsidentitet inte
              är något som vi genomför utan att det finns tvivel och starka
              frågetecken hos många av de remissinstanser som har tillfrågats
              när förslaget skickades ut på remiss.
            </seg>
            <seg n="255afaad">
              Justitieombudsmannen och Justitiekanslern har ifrågasatt behovet
              av kvalificerad skyddsidentitet. Polisförbundet, Hovrätten över
              Skåne och Blekinge, Göta hovrätt, TCO och Riksskatteverket menar
              i sina remissvar att frågan inte är tillräckligt utredd. Journalistförbundet
              och Sveriges Domareförbund menar att kvalificerad skyddsidentitet
              inte ska införas. Sveriges Domareförbund, de domare som ska döma
              i de här målen, tycker alltså inte att det ska införas. Det är
              ganska starka remissinstanser.
            </seg>
            <seg n="2c6c4dec">
              När Beredningen för rättsväsendets utveckling, allmänt kallad
              BRU, lade fram sitt förslag föreslog man att det skulle vara en
              lagreglering av hur kvalificerad skyddsidentitet ska få användas.
              BRU menade att en sådan lagreglering behövs för att uppfylla rättssäkerhetens
              krav på förutsebarhet, för att en klargörande lagstiftning är
              av värde för polisen och för att en sådan lagstiftning ligger
              i linje med legalitetsprincipen. BRU menade vidare att med en
              lagreglering av när den kvalificerade skyddsidentiteten får användas
              får myndigheterna veta var gränsen går och att man inte riskerar
              att hamna i en juridisk gråzon.
            </seg>
            <seg n="df86e176">
              Ändå väljer regeringen att lägga fram ett förslag som helt håller
              öppet när den kvalificerade skyddsidentiteten får användas. I
              propositionen konstateras, vilket jag kan tycka är märkligt med
              tanke på BRU:s förslag, att behovs- och proportionalitetsprinciperna
              är tillräckliga begränsningar för att skapa den rättssäkerhet
              som vi kräver.
            </seg>
            <seg n="afabb481">
              I betänkandet, som majoriteten i justitieutskottet står bakom,
              kan man hitta ytterligare en anledning till varför man inte vill
              lagreglera när kvalificerad skyddsidentitet får användas. Det
              är att man tycker att det är svårt att hitta en sådan lagstiftning.
              Man skriver att man är osäker på om det i praktiken är möjligt
              att ta fram en avgränsande lagstiftning.
            </seg>
            <seg n="a380dd62">
              Herr talman! Från Centerpartiets sida menar vi att det både är
              möjligt och klart önskvärt att ta fram en lagreglering av när
              kvalificerad skyddsidentitet får användas, och därför yrkar jag
              bifall till reservation 2.
            </seg>
            <seg n="e77c6b69">
              Att det är svårt att ta fram en lagstiftning kan inte betyda
              att man inte ska göra det. Rättssäkerheten, krav på förutsebarhet
              och skydd av grundlagsskyddade rättigheter borde vara tillräckliga
              skäl för att få fram en sådan begränsande lagreglering, även om
              det är svårt.
            </seg>
            <seg n="271ed02a">
              Ett exempel på hur användandet av kvalificerade skyddsidentiteter
              skulle kunna komma i strid med grundlagsskyddade rättigheter är
              om en polisman under kvalificerad skyddsidentitet skulle ta anställning
              på en redaktion och därigenom få tillgång till material som enligt
              tryckfrihetsförordningen ska skyddas av meddelarskydd. När man
              tar upp det exemplet får man till svar att det inte är aktuellt
              att polisen ska använda kvalificerad skyddsidentitet på det sättet.
              Det räcker inte med ett sådant uttalande. Det krävs att det i
              lagstiftningen finns en sådan begränsning att det är förbjudet
              att ta anställning på en redaktion för att inte vårt grundlagsskyddade
              meddelarskydd ska urholkas.
            </seg>
            <seg n="b3235a76">
              Detta har Journalistförbundet uppmärksammat, men regeringen har
              inte lyssnat eller vill inte se problemet. Även Brottsförebyggande
              rådet och Sveriges Advokatsamfund vill, precis som Centerpartiet,
              se en reglering av när man får använda kvalificerad skyddsidentitet
              och vid vilka brott.
            </seg>
            <seg n="6a08348c">
              Intressant är också att Polisförbundet, som ju organiserar de
              poliser som ska arbeta med kvalificerad skyddsidentitet, också
              vill ha en lagreglering av frågor kring användandet av skyddsidentitet.
            </seg>
            <seg n="d7c6ae50">
              Vid en första anblick kan det tyckas konstigt att Polisförbundet
              vill ha den regleringen, men om man tänker efter är det inte speciellt
              konstigt. Det är ju just de poliser som ska arbeta med kvalificerad
              skyddsidentitet som riskerar att hamna i en juridisk gråzon om
              de tolkar behovs- och proportionalitetsprinciperna på ett felaktigt
              sätt. Om de inte själva gör en riktig tolkning kan de hamna i
              en juridisk gråzon och kanske till och med i efterhand bli dömda
              för det de har gjort. Det är inte så konstigt att poliserna själva
              vill ha den här lagregleringen som bland annat vi från Centerpartiet
              står bakom.
            </seg>
            <seg n="32db5eea">
              Därför anser jag att regeringen snarast måste återkomma med ett
              sådant förslag.
            </seg>
            <seg n="ed8c83ae">
              Från Centerpartiets sida yrkar vi bifall till förslaget om en
              kvalificerad skyddsidentitet, men vi uttrycker ett mycket starkt
              önskemål om att regeringen ska återkomma med en lagreglering av
              när den får användas.
            </seg>
          </u>
          <note type="speaker" n="ed2c3b67">
            Anf. 39 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f81b6393dbdbf6ae-1" n="00269573">
            <seg n="73e143f1">
              Herr talman! Jag ser att det finns ett samband mellan denna fråga
              och den fråga vi diskuterade tidigare. Det kommer av att vi har
              fått ett alltmer komplicerat samhälle. Vi har fått ett samhälle
              som har underlättat livet för oss när det gäller teknik, kommunikation,
              information och utbildningar. Men det har dessvärre också underlättat
              för alla de människor som vill utnyttja alla dessa framsteg till
              brottslig verksamhet. Naturligtvis krävs det då att också polisen
              kan använda den teknik som behövs för att kunna minska det hot
              mot det civila samhället som denna brottsliga verksamhet innebär.
            </seg>
            <seg n="0e6d161e">
              Egentligen är det inte särskilt roligt att hålla på med den här
              lagstiftningen. Det känns sorgligt att vi får ett samhälle som
              går i riktning mot att bli alltmer komplicerat, alltmer hemligt.
              Det blir ett osäkerhetssamhälle när man inte har klarhet och tydlighet
              i lagstiftningen eller inte har klarhet om vem som är den goda
              och vem som är den onda.
            </seg>
            <seg n="d7f66c1a">
              Detta var kanske mest ett filosofiskt funderande, men låt mig
              nu gå in på lite mer konkreta områden. Kvalificerad skyddsidentitet
              leder till en hel del frågeställningar som behöver redas ut. Det
              är viktigt att de blir utredda innan vi implementerar denna lagstiftning.
              Därför, herr talman, yrkar jag bifall till reservation nr 1.
            </seg>
            <seg n="60612d17">
              Johan Linander nämnde en del av problemställningarna. Jag ser
              dem också. Det är vi inte ensamma om. Polisfacket har också sett
              dem, och omedelbart efter att förslaget kom fram gick man där
              ut och meddelade att det också krävs att vi inför åtalseftergift
              för poliser som begår brott i tjänsten. Det krävde man från polisfacket.
              Om vi ska diskutera det måste det göras i samband med detta. Det
              är viktigt att dessa regleringar görs innan vi antar lagen om
              kvalificerad skyddsidentitet. Som ni hörde i min inledning har
              jag förståelse för att vi måste ge polisen medel att bekämpa den
              organiserade brottsligheten.
            </seg>
            <seg n="db122549">
              Jag sitter med i Integritetsskyddskommittén. Vi har en reservation
              i betänkandet, som jag dock för tids vinnande inte tänker yrka
              bifall till, där vi menar att det vore viktigt att Integritetsskyddskommittén
              skulle kunna ha möjligheter att lämna en del synpunkter av mer
              allmän karaktär. Jag är fullt medveten om att vi i kommittén inte
              har att uttala oss om pågående lagstiftning, men det jag talar
              om här är frågor av mer allmän karaktär som vi kan belysa för
              att se vilka problem som kan dyka upp i samband med lagstiftningen.
            </seg>
            <seg n="678de577">
              Jag tycker att vi stiftar lagar alldeles på tok för hastigt och,
              med förlov sagt, något hafsigt ibland. Det gör att vi måste gå
              in och förändra i efterhand. För att undvika det har vi yrkat
              avslag på propositionen för att vi ska få tid att penetrera frågeställningarna
              mer och kunna diskutera djupare. Det finns flera följdfrågor som
              hänger samman med den här lagstiftningen. En del är nämnda, andra
              vet vi inte ens om, men jag är övertygad om att de finns, och
              vi behöver ta oss en lång funderare innan vi inför lagstiftning
              som innebär ett osäkrare och hemligare övervakande samhälle.
            </seg>
          </u>
          <note type="speaker" n="81163a8e">
            Anf. 40 MARGARETA PERSSON (s):
          </note>
          <u who="margareta_persson_ebd668" xml:id="i-f5c9adf5b4fd2619-0" n="984f5160">
            <seg n="0c6bd8c6">
              Herr talman! I regeringens proposition om kvalificerad skyddsidentitet
              föreslås att poliser och andra tjänstemän inom säkerhetspolisen
              samt tjänstemän inom Försvarsmakten ska kunna tilldelas en kvalificerad
              skyddsidentitet. Det handlar om att andra personuppgifter än de
              verkliga ska kunna tas in i körkort, pass eller ID-handlingar.
              Jag yrkar bifall till utskottets förslag och avslag på reservationerna.
            </seg>
            <seg n="452ddbf9">
              Poliser och tjänstemän ska inte kunna tilldelas kvalificerad
              skyddsidentitet hur som helst, när som helst eller för vad som
              helst, utan bara när det behövs för att inte röja åtgärder inom
              verksamheten, eller om det finns en stor risk för att ett sådant
              röjande skulle allvarligt skada eller motverka verksamheten eller
              utsätta någon som berörs av denna för allvarlig skada. Beslutet
              ska kunna gälla i högst två år. Polisen eller tjänstemannen ska
              också kunna höras i rättegång i det namn som ingår i den kvalificerade
              skyddsidentiteten.
            </seg>
            <seg n="1cc9be3a">
              Vad det nu handlar om är att ge poliser och andra tjänstemän
              ett skydd för att förhindra att dolt spaningsarbete och uppträdande
              avslöjas. Det handlar om att ge dem ett skydd för att bekämpa
              grov brottslighet och hot mot rikets säkerhet.
            </seg>
            <seg n="2fe0cc21">
              Vänsterpartiet och Miljöpartiet yrkar avslag på propositionen
              med motiveringen att metoden kan vilseleda medborgarna. Regeringen
              har inte kunnat visa på något behov, och det finns risk för att
              förslaget öppnar för brottsprovokation och för att poliser kan
              få åtalseftergift för brott begångna i tjänsten. De är också kritiska
              mot att poliser ska kunna vittna i domstol under skyddsidentitet.
              Jag har svårt att förstå hur möjligheten för poliser att få kvalificerad
              skyddsidentitet skulle kunna skada förtroendet för polisen. Jag
              tror att förtroendet för polisen mer handlar om att polisen kan
              klara upp och förhindra brott och vara tillgänglig för medborgarna.
            </seg>
            <seg n="a4fa66a0">
              På vilket sätt skulle förslaget öppna för brottsprovokation?
              I förarbetena till polislagen finns grundläggande principer fastslagna.
              Det finns beslut som har fattats i riksdagen: Polisen får aldrig
              själv begå en kriminaliserad handling för att efterforska eller
              avslöja brott, aldrig provocera eller förmå någon att begå ett
              brott och heller aldrig av spaningsskäl låta bli att vidta åtgärder
              mot brott eller en brottsmisstänkt person. Det ni skriver om i
              er reservation bygger på att riksdagen skulle fatta ett nytt beslut
              om polislagen och det som reglerar vad en polis får göra i tjänsten.
              Det är inget som vi öppnar för, utan det är ett beslut som fattas
              av riksdagen.
            </seg>
            <seg n="02b51f12">
              Den sista kritiken gäller att tjänstemän ska kunna vittna i domstol
              under kvalificerad skyddsidentitet. Hur ska vi annars kunna skydda
              polisen eller tjänstemannen i fråga? Och hur ska vi kunna få dem
              att vittna mot grova brottslingar när vi vet vilka hot man själv,
              berörda och anhöriga kan utsättas för?
            </seg>
            <seg n="d82c2f93">
              En tjänsteman som vittnar under kvalificerad skyddsidentitet
              måste uppge att så är fallet. Han ska uppge att han vittnar under
              kvalificerad skyddsidentitet. Det bör inte vara tillåtet för tjänstemannen
              att spela sin fiktiva roll i domstolen eftersom detta skulle kunna
              leda till ett vilseledande av domstolen och parterna. Tjänstemannen
              har samma skyldigheter att lämna uppgifter om sin anställning
              som när han eller hon vittnar i sitt verkliga namn. Parterna har
              samma möjligheter att ställa frågor till vittnet om dennes iakttagelser
              och hur denne har kunnat göra dessa. För den tilltalade innebär
              detta bara att han eller hon inte får kännedom om vittnets verkliga
              namn. I övrigt påverkas inte vittnets sanningsplikt.
            </seg>
            <seg n="31bcbaa9">
              Detta handlar om poliser och andra tjänstemän som utför uppgifter
              för vår säkerhet och för vårt skydd mot grov brottslighet. Varför
              ska poliser, tjänstemän och andra berörda ha ett sämre skydd än
              deras kolleger i Danmark, Norge och andra länder? Är det inte
              vår skyldighet att skydda dem som utför dessa uppgifter för vår
              skull?
            </seg>
            <seg n="838bc01d">
              Jag frågar mig: Hur tänker Vänsterpartiet och Miljöpartiet att
              vi ska skydda dem som jobbar med att avslöja grov brottslighet?
              Det kan handla om människosmugglig och brott som utgör hot mot
              rikets säkerhet. Jag har inte kunnat utläsa några konstruktiva
              förslag hos reservanterna om hur man ska skydda dessa polismän.
              Hur ska vi göra? Ska vi avstå, eller hur tänker ni er att det
              ska gå till?
            </seg>
            <seg n="ee644e65">
              De kriminella som vi talar om har inga som helst dubier inför
              några metoder att göra det som de föresatt sig. För lite sedan
              fanns det en artikel i Aftonbladet om hur de kriminella kartlade
              polisens göranden och låtanden. Det finns hur många möjligheter
              som helst för kriminella organisationer att kartlägga och ta reda
              på vad enskilda poliser och andra tjänstemän sysslar med. De kan
              ta reda på uppgifter om adress och om familj och drar sig inte
              för att hota dessa. Därför tycker vi från utskottsmajoritetens
              sida att det är så viktigt att vi skapar ett skydd, som nu föreslås
              i den här propositionen och i det här betänkandet.
            </seg>
          </u>
          <note n="584c7981">
            Jag yrkar bifall till förslaget i betänkandet och avslag på reservationerna.
          </note>
          <note type="speaker" n="d6e3c55c">
            Anf. 41 ROLF OLSSON (v) replik:
          </note>
          <u who="rolf_olsson_4e3cd0" xml:id="i-0debd6c8ec50e00b-1" n="966f7312">
            <seg n="b7dc8d86">
              Herr talman! Jag ställde en del kritiska frågor och nämnde en
              del kommentarer som inte minst andra remissinstanser har lämnat
              under ärendets beredning. Jag tänkte bara återkomma till några
              punkter och resonera med Margareta Persson om ställningstagandena.
            </seg>
            <seg n="f111988f">
              En fråga som jag ställde i mitt anförande gällde sambandet med
              den parlamentariska kontrollen och insynen. Vi har ju, som bekant,
              drivit den frågan under ett antal år, och frågan bereds nu äntligen
              efter utredning på departementet. Men under tiden som det här
              bereds läggs det fram förslag efter förslag här i kammaren som
              har bäring på just de här områdena, på tvångsmedelsanvändning
              men också på den här typen av kontroversiella ärenden.
            </seg>
            <seg n="90ff1d84">
              Min fråga är då: Varför går det inte att förena? Varför lägger
              man inte fram förslaget tillsammans med ett förslag om en tvångsmedelsnämnd?
              Varför är det så infernaliskt bråttom? Varför går det inte att
              avvakta? Man kan ju läsa sig till att det här ändå ligger förhållandevis
              nära i tiden. Vi får alltså hoppas att det här kommer.
            </seg>
            <seg n="9d2851b9">
              Det är min första fråga: Varför är det så bråttom? Jag nöjer
              mig med den tills vidare. Jag återkommer med en annan fråga sedan.
            </seg>
          </u>
          <note type="speaker" n="e2e5147e">
            Anf. 42 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-1" n="984f5160">
            <seg n="b76d8cdf">
              Herr talman! Jag tror att det finns ett behov. Det här har varit
              under utredning under en lång tid. Beredningen för rättsväsendets
              utveckling har ju haft i uppdrag att se över ett antal frågor,
              bland annat kvalificerad skyddsidentitet. Man har lagt fram förslag,
              och detta vill man naturligtvis åtgärda, eftersom det finns ett
              uttalat behov av att skapa en kvalificerad skyddsidentitet.
            </seg>
            <seg n="2249ac34">
              Jag kan hålla med Rolf Olsson om att det hade varit önskvärt
              att förslaget om en parlamentarisk kontroll och en bättre insyn
              hade varit på plats när vi fattar de här besluten. Det kan jag
              hålla med om. Och vi ska naturligtvis göra vad vi kan för att
              det här ska komma fram så fort som möjligt.
            </seg>
          </u>
          <note type="speaker" n="af12b51b">
            Anf. 43 ROLF OLSSON (v) replik:
          </note>
          <u who="rolf_olsson_4e3cd0" xml:id="i-0debd6c8ec50e00b-2" n="966f7312">
            <seg n="6d9a91d8">
              Herr talman! Jag tror väl inte att vi kommer närmare varandra
              i den frågan. Det är i och för sig positivt att Margareta Persson
              ser problematiken.
            </seg>
            <seg n="1f256901">
              Jag skulle vilja ha en kommentar till det finns många, som sagt.
              Journalistförbundet är ett av remissorganen. De skriver om ett
              tänkt scenario som kan vara av intresse att ta del av. Det står:
            </seg>
            <seg n="34f8eb75">
              Förbundet har flera exempel på hur andra yrkesgrupper utger sig
              för att vara journalister. Om en polisman har kvalificerad skyddsidentitet
              och söker medlemskap i Svenska Journalistförbundet som frilansjournalist
              och uppfyller förbundets medlemskriterier kommer han eller hon
              att erhålla medlemskap. Med det grundlagsskyddade anonymitetsskydd
              som en journalist är skyldig att arbeta under kan han eller hon
              delges mycket kvalificerade och känsliga uppgifter. Dessa uppgifter
              kan sedan polismannen, journalisten, använda i helt andra syften
              än vad som är tänkt utifrån tryckfrihetsförordningen. Förutom
              att det mycket allvarligt skadar förtroendet för journalister
              i allmänhet kan det naturligtvis innebära att uppgiftslämnaren
              utsätts för stor fara. Uppgiftslämnaren är lurad att yppa viktig
              information och har inte längre något lagligt anonymitetsskydd
              eftersom grundlagsskyddet endast gäller information som lämnas
              till redaktion eller den som arbetar för en redaktion.
            </seg>
            <seg n="0cb9cea1">
              Journalistförbundet är naturligtvis kritiskt till detta möjliga
              scenario som vi, tycker jag, har en skyldighet att diskutera och
              prata högt om. Jag undrar om Margareta Persson har några kommentarer
              eller några synpunkter utifrån arbetet att lämna när det gäller
              de här synpunkterna.
            </seg>
          </u>
          <note type="speaker" n="c2acbcc5">
            Anf. 44 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-2" n="984f5160">
            <seg n="106e4a8b">
              Herr talman! Jag har ingen kommentar till det exempel som Journalistförbundet
              har gett här. Men nu är det ju på det sättet att det är myndigheten
              som begär en kvalificerad skyddsidentitet. Det är inte den enskilda
              polisen. Det är myndigheten som begär en kvalificerad skyddsidentitet
              utifrån den operation som pågår för att avslöja grov kriminalitet
              och också, naturligtvis, utifrån det hot som den här polisen,
              tjänstemannen, kan vara utsatt för. Därför tycker jag att det
              finns en kontroll.
            </seg>
            <seg n="8ab175dd">
              Det är dessutom en annan myndighet än den myndighet som begär
              det här som ska fatta beslutet om det är rimligt. Jag tycker väl
              att det är omgärdat med en rad kontroller på vägen, så att det
              här inte ska kunna inträffa såvida det inte är något alldeles
              exceptionellt fall.
            </seg>
            <seg n="74c0f630">
              Som jag sade när det gällde den tidigare frågan hoppas jag naturligtvis
              att vi ska få till stånd den här nämnden för en parlamentarisk
              kontroll och att vi ska få en bättre insyn i hur det här går till.
              Om det här skulle inträffa skulle vi då kunna granska det och
              se av vilka skäl det har varit möjligt att ge kvalificerad skyddsidentitet
              i de här fallen.
            </seg>
            <seg n="fc240ecc">
              Annars tycker jag kanske att Journalistförbundet har pekat på
              andra saker som inte stämmer överens med det som förslaget faktiskt
              handlar om.
            </seg>
          </u>
          <note type="speaker" n="5370f077">
            Anf. 45 JOHAN LINANDER (c) replik:
          </note>
          <u who="johan_linander_ed0b28" xml:id="i-65457f4914a4f12c-4" n="2a91b2f4">
            <seg n="98c426bb">
              Herr talman! Vi är överens, Socialdemokraterna och Centerpartiet,
              om att det behöver införas en kvalificerad skyddsidentitet, men
              vi är inte riktigt överens om huruvida det behövs en reglering
              av hur den här kvalificerade skyddsidentiteten ska få användas.
            </seg>
            <seg n="1d71a8e7">
              Man skriver från majoritetens sida i betänkandet att det är osäkert
              om det i praktiken är möjligt att åstadkomma en sådan reglering.
              Samtidigt säger man att poliserna själva, utifrån de väldigt löst
              hållna principerna behovsprincipen och proportionalitetsprincipen,
              ska kunna avgöra hur den här kvalificerade skyddsidentiteten ska
              få användas.
            </seg>
            <seg n="b1aaee7c">
              Är inte det att lägga ett väldigt stort ansvar på poliserna?
              Vi från lagstiftarens sida säger att det är nästan omöjligt att
              göra en sådan reglering, men poliserna själva ska ha ansvaret
              för att göra den här avvägningen. Om poliserna själva har gjort
              en felaktig avvägning är de fullt ansvariga för detta och skulle
              i det yttersta fallet kunna dömas för tjänstefel och kanske för
              ytterligare brott.
            </seg>
            <seg n="1e08d184">
              Polisförbundet ser det här problemet. Ser inte Margareta Persson
              det?
            </seg>
          </u>
          <note type="speaker" n="99ba0926">
            Anf. 46 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-3" n="984f5160">
            <seg n="b733e42b">
              Herr talman! Nej, jag ser kanske inte riktigt det. Jag instämmer
              nämligen i det som regeringen har lagt fram förslag om och det
              som utskottet har sagt. Jag ser en svårighet i att lagreglera
              användandet av en kvalificerad skyddsidentitet. Det dyker ständigt
              upp nya omständigheter som vi inte i vår vildaste fantasi har
              kunnat förutse. Därför tror jag att det är svårt att lagreglera
              och säga att man i de här fallen, vid de här omständigheterna
              och vid de här hoten skulle kunna få kvalificerad skyddsidentitet.
            </seg>
            <seg n="931c7c38">
              Jag tror att man faktiskt måste lita på myndigheten. Det är ju
              inte den enskilda polisen som begär en kvalificerad skyddsidentitet,
              utan det är myndigheten som begär den. Jag litar faktiskt på att
              man gör det i de fall där det handlar om en allvarlig brottslighet
              eller hot mot rikets säkerhet. Jag tror att vi får lita på det.
            </seg>
            <seg n="5016484e">
              Jag hoppas, precis som jag sade tidigare till Rolf Olsson, att
              den här parlamentariska kontrollen ska komma till så att vi kan
              se hur man har använt det här. Finns det då skäl att titta på
              en lagreglering och kan vi då se att det finns möjligheter att
              lagreglera får vi väl återkomma till det. Men just nu instämmer
              jag i regeringens och utskottets tankar kring detta. Jag ser svårigheter
              med tanke på hur uppfinningsrik man är inom den grova kriminaliteten.
            </seg>
          </u>
          <note type="speaker" n="f73858f0">
            Anf. 47 JOHAN LINANDER (c) replik:
          </note>
          <u who="johan_linander_ed0b28" xml:id="i-65457f4914a4f12c-5" n="2a91b2f4">
            <seg n="9348e9b2">
              Herr talman! Även om man nu skulle få en förbättrad parlamentarisk
              kontroll är det en kontroll i efterhand.
            </seg>
            <seg n="f4e0f43f">
              Ett av de krav på rättssäkerhet som vi har i det här landet,
              som hela västvärlden för övrigt har, hoppas jag, är att det ska
              finnas en förutsebarhet i lagstiftningen. Man ska som medborgare
              veta vad en lagstiftning innebär. Man ska själv kunna räkna ut
              i förväg: Vad innebär det här?
            </seg>
            <seg n="7d60213f">
              Detta pekar Beredningen för rättsväsendets utveckling, BRU, på.
              För att kunna uppfylla rättssäkerhetens krav på förutsebarhet
              krävs det en lagreglering av hur kvalificerad skyddsidentitet
              får användas.
            </seg>
            <seg n="07e7d48b">
              BRU pekar också på legalitetsprincipen. Det är en lika viktig
              princip i svenskt rättsväsende. Regeringen hade en utredning att
              luta sig på, och BRU hade gjort ett gediget arbete. BRU lade fram
              förslaget att man ska göra en lagreglering av hur kvalificerad
              skyddsidentitet får användas. Ändå väljer regeringen, med motiveringen
              att det är svårt, att inte lägga fram förslag om begränsande reglering.
              Jag tror att poliser riskerar att hamna i en juridisk gråzon,
              och det tycker jag är mycket tråkigt både för rättssäkerheten
              i Sverige och för de enskilda poliserna.
            </seg>
          </u>
          <note type="speaker" n="a9d1564a">
            Anf. 48 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-4" n="984f5160">
            <seg n="751bc036">
              Herr talman! Det är uppenbarligen så att Centerpartiet och kanske
              flera partier inte ser några svårigheter. Kanske skulle de ha
              lagt fram förslag om på vilket sätt det skulle kunna gå till.
              Regeringen bortser inte från den kritik och de synpunkter som
              anläggs från JO, Polisförbundet, Advokatsamfundet eller någon
              annan. Naturligtvis tar man in alla synpunkter och bereder frågan
              på det sätt som man ska göra. Då har man kommit fram till att
              man ser svårigheter. Jag instämmer i att man kan se svårigheter.
              Det är som med all lagstiftning som vi beslutar om här att vi
              i efterhand kanske ser att det inte blev så som vi hade tänkt.
              Då får man ändra sig. Det är naturligtvis inget ovanligt. Då får
              man komma tillbaka. Såsom jag tycker att man kan se framöver kan
              jag instämma i att svårigheter finns.
            </seg>
          </u>
          <note type="speaker" n="7b715df0">
            Anf. 49 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f81b6393dbdbf6ae-2" n="00269573">
            <seg n="f405d262">
              Herr talman! Margareta Persson kan alltså inte se att det föreligger
              risk för brottsprovokation i det här fallet. Då borde vi vänta
              ännu mera och ta reda på när det här ska användas. Jag ser det
              som ett naturligt inslag. För att en person ska komma med i en
              organiserad brottslighet låt oss ta som exempel något så enkelt
              som Hells Angels eller andra motorcykelligor måste den personen
              kvalificera sig genom att begå brott så att man kan ha en hållhake
              på den personen. I annat fall kan man inte ge den personen något
              som helst förtroende. Det är en av kvalifikationsvägarna. Från
              att ha varit hang around kan man till slut kvalificera sig.
            </seg>
            <seg n="9105861e">
              Margareta Persson sade att man får se vad det blir av det här.
              Sedan får man ändra lagstiftningen allteftersom problemen dyker
              upp. Det får vi göra ofta, sade Margareta Persson. Jag håller
              med om det, det får vi göra alldeles för ofta. Jag tycker att
              det vore mycket bättre om vi var lite klokare i förtid och penetrerade
              de här frågorna bättre.
            </seg>
            <seg n="2af7f947">
              Min fråga gäller slutligen kontrollverksamheten, och den har
              redan nämnts när det gäller Tvångsmedelsnämnden och Registernämnden.
              Där har jag samma synpunkter som Rolf Olsson. Jag skulle vilja
              höra ett förtydligande svar på den punkten.
            </seg>
          </u>
          <note type="speaker" n="60ea66e9">
            Anf. 50 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-5" n="984f5160">
            <seg n="e01c6c58">
              Herr talman! Det sista missade jag, så det får du återkomma till.
            </seg>
            <seg n="7257f48f">
              När det gäller brottsprovokation finns en polislag som faktiskt
              reglerar det. Skulle poliser bete sig på det sättet att man provocerar
              fram brott blir också poliser föremål för förundersökning och
              eventuellt åtal och får en påföljd för det de begått. Jag sitter
              med i personalansvarsnämnden, och vi har haft ett sådant ärende
              en gång. Det ledde till just det som det ska leda till. Naturligtvis
              kan det finnas provokation, men poliser är i det hänseendet, precis
              som alla andra, utsatta. Det leder till en förundersökning och
              ett åtal, och det blir till slut ett beslut i domstol om detta.
              Då kan poliser riskera att förlora sitt arbete.
            </seg>
            <seg n="affd1267">
              När det gäller förutsebarhet, att allting ska man kunna förutse
              innan man stiftar lagar här, lever vi i en föränderlig värld.
              Leif Björnlod sade själv från talarstolen att det är tråkigt att
              vi ska behöva genomföra sådana här förslag som kvalificerad skyddsidentitet
              eller hemliga tvångsmedel. Jag kan instämma i att det är tråkigt,
              men vi lever i en sådan värld där vi faktiskt måste införa sådan
              lagstiftning för att vi ska kunna utreda brott och avslöja brott.
              Det är trist, men så är det. Vi lever i en föränderlig värld.
              Hade vi kunnat förutse det hade vi naturligtvis skapat andra lagar.
            </seg>
          </u>
          <note type="speaker" n="bd75ebdb">
            Anf. 51 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f81b6393dbdbf6ae-3" n="00269573">
            <seg n="0fe58113">
              Herr talman! Jag fick inget svar på frågan: Vad gör vi om en
              polis blir beordrad att infiltrera ett kriminellt gäng? För att
              kunna kvalificera sig är han tvungen att begå kriminella handlingar
              tillsammans med detta gäng för att över huvud taget få ett visst
              förtroende i detta gäng så att han kan avslöja dem. Hur hanterar
              vi den frågan? Det är ofrånkomligen så att polisen kommer, om
              han ska lyckas med infiltrationen, att bli tvungen att begå brott.
              I annat fall kan han strunta i att försöka infiltrera utan använda
              en annan polisiär metod.
            </seg>
            <seg n="9bf33aae">
              Tycker Margareta Persson att det är bra om vi får en bredare
              presentation i Registernämnden?
            </seg>
          </u>
          <note type="speaker" n="acb71306">
            Anf. 52 MARGARETA PERSSON (s) replik:
          </note>
          <u who="margareta_persson_ebd668" xml:id="i-f5c9adf5b4fd2619-6" n="984f5160">
            <seg n="76a584bf">
              Herr talman! När det gäller frågan om infiltration av ett mc-gäng
              är jag inte personen att svara på frågan hur det ska gå till eftersom
              jag är vare sig polis eller kriminolog. Jag får förlita mig på
              att den myndighet som har att handha sådana saker, nämligen Rikspolisstyrelsen
              eller Rikskriminalpolisen, har en bättre kunskap om hur det här
              skulle kunna göras. Det är fortfarande polislagen som gäller.
              Jag hoppas att det är uppfattat att det är den som gäller och
              att man har att handla därefter.
            </seg>
            <seg n="bdb3c3ae">
              När det gäller tillsyn och Registernämnden har jag inget svar
              på frågan. Jag har inte funderat så mycket på om det skulle vara
              flera. Jag tror att det tål att tittas på om det skulle kunna
              vara flera, men jag har ingen uppfattning just för dagen.
            </seg>
          </u>
          <note type="speaker" n="b5259c5d">
            Anf. 53 JOHAN PEHRSON (fp):
          </note>
          <u who="johan_pehrson_abbeca" xml:id="i-421ba54c4c25edee-1" n="0f239e98">
            <seg n="9c788722">
              Herr talman! Jag tycker att det är väldigt bra att vi på riksdagens
              bord har ett förslag om kvalificerad skyddsidentitet. Det är ett
              av de verktyg som måste skärpas om den här riksdagen ska kunna
              ta på allvar den situation som finns utanför det här huset. Det
              är en situation där människor får sina liv förstörda. Man blir
              förnedrad, man drabbas å det grövsta, ibland med döden som slut.
              Det är det som sker i den grova organiserade brottslighetens spår
              om man inte blir direkt överkörd av densamma.
            </seg>
            <seg n="ffddee0a">
              Då har vi ett ansvar att ge svar på frågan: Vad gör man? Vi kan
              hålla på med förebyggande arbete, vi kan prata om resurser till
              polisen, vi kan organisera polisen, vi kan ha bättre ledarskap
              hos polisen. Allt detta kommer vi alltid att kunna diskutera i
              denna kammare. Men vi måste någon gång vara beredda att flytta
              fram positionerna några steg. Det tycker jag nu är väldigt bra.
            </seg>
            <seg n="9ec7baa0">
              Sverige går i samma fotspår som Danmark, Finland och Norge. Vi
              underlättar kraftigt för att tillsammans över gränserna åtminstone
              i Norden men också i övriga Europa arbeta mot den systemhotande
              brottsligheten. Det är väldigt viktigt att lyfta fram. Man får
              ibland höra att det är hafsiga lagar, det är dåliga lagar. Vänsterpartiet
              och Miljöpartiet är emot alla förslag i riksdagen som går ut på
              att man ska försöka göra någonting åt den grova organiserade brottsligheten.
              Jag blir faktiskt förvånad över att vänsterkartellen har lyckats
              hålla ihop så här långt. Det måste vara olidligt för Rolf Olsson
              och Leif Björnlod att gå till Riksdagshuset varje dag och samarbeta
              med människor som de menar lägger fram så dåliga förslag. Jag
              blir helt chockad över hur du orkar, Rolf Olsson. Det är imponerande.
            </seg>
            <seg n="906790a1">
              Jag kan konstatera att i det här fallet är det ett väldigt bra
              förslag. Jag tycker att man kan ha respekt för det som Johan Linander
              från Centerpartiet säger om att det vore bra om vi kunde lagreglera
              det här. Då tycker jag att Margareta Persson hade en bra replik
              på det: Då får man väl visa hur det ska göras.
            </seg>
            <seg n="1df80b99">
              Det blir väldigt konstigt om vi ska ha en lagstiftning med en
              manual. Detta kommer att regleras hos myndigheterna med föreskrifter
              för hur detta ska få användas, och det kan nog göras bättre än
              i dag. Det mesta kan alltid bli bättre. Men att ha en lag om hur
              det ska gå till har åtminstone inte jag själv lyckats knäcka.
            </seg>
            <seg n="1e031db2">
              Företrädare från Justitiedepartementets lagstiftningsenhet alltså
              inga politiker i det här fallet utan människor som jobbar med
              detta och skriver lagarna i vårt land har inte heller kunnat hitta
              detta. Jag har viss respekt för det. Jag inser att mitt uppdrag
              i riksdagen är att försöka driva på lagstiftning och tala om var
              vi ska ha gränserna. Då kan man få beskedet att det är väldigt
              svårt att lagreglera detta på ett vettigt sätt så att det inte
              bara blir som en symbol. I föräldrabalken skulle det då kunna
              stå att man ska vara snäll mot sina barn och tro att det skulle
              kunna hjälpa. Det beskedet måste man ha respekt för.
            </seg>
            <seg n="0de6d13f">
              En viktig sak är att när man nu flyttar fram positionerna så
              lägger man ett större ansvar på statliga tjänstemän för att befinna
              sig i en miljö som är ganska obehaglig. Människor drabbas titt
              som tätt av allvarliga brott och döden kan inträffa plötsligt.
              I dag är polisen i hög grad hänvisad till att driva privata agenter
              så kallade källor för att få information om hur man ska förhindra
              att människor dödas och förnedras eller att knarket väller in
              i Sverige.
            </seg>
            <seg n="5424a827">
              Detta är en mycket farlig verksamhet, som verkligen är i gråzonen.
              Den gråzonen kommer tyvärr alltid att finnas. Att tro någonting
              annat är naivt. Vi lever inte i något Utopia.
            </seg>
            <seg n="781ae614">
              Jag ställer åter en fråga till mina vänner från Vänsterpartiet
              och Miljöpartiet. Hur ser ni på detta? Inser ni inte målkonflikten
              att det finns en skärningslinje där rättstryggheten kräver att
              man vidtar åtgärder för att sätta de människor bakom lås och bom
              som måste sitta där? Det är människor som inte vill något annat
              än att förstöra livet för andra för att de tjänar pengar på det.
            </seg>
            <seg n="706ca3da">
              Här ökar man nu ansvaret för statliga tjänstemän, som har betalt
              för detta och som frivilligt gör det. Men det är en mycket, mycket
              farlig verksamhet. Jag tycker att de från den här kammaren förtjänar
              respekt och stöd i detta svåra arbete, och inte misstankar om
              att de ska springa in på en massa journalistlokaler eller tidningar
              och låtsas vara journalister. Jag är mer orolig för att det finns
              en massa journalister i Sverige som springer runt och låtsas vara
              poliser. Det är ett riktigt problem.
            </seg>
            <seg n="3ee9320d">
              Herr talman! Lagstiftning är mycket svårt. Vi kommer under den
              här veckan att behandla ett antal ärenden som gäller hur vi ska
              få ett tryggare Sverige. Vi vill ha ett Sverige där människor
              slipper få sina liv förstörda på alla de sätt som sker i den grova
              brottslighetens spår. Därför tycker jag att det är viktigt att
              de personer som säger nej, nej och nej till alla dessa förslag
              förslag som är omgivna av rättstrygghetsgarantier med kontroller
              före, under och efter kommer med ett förslag. Vad är ert förslag?
              Vad är ert svar till människorna när ni nu säger nej till detta?
              Det blir ju tack och lov inte det slutliga beslutet, trots att
              ni vill stoppa allting. Vad är ert besked till de människor som
              får sitt liv förstört i den grova organiserade brottslighetens
              spår? Vad är ert besked till den familj vars liv har blivit en
              tragedi beroende på att det väller in narkotika och anabola steroider
              i Sverige? Vad är ert svar till de människor som hamnar i människohandelns
              spår eller till de människor som utsätts för grova rån?
            </seg>
            <seg n="947ba2dd">
              Säg gärna resurser till polisen, ledarskap och andra polisiära
              metoder, häktning och husrannsakan. Men detta är någonting som
              finns i alla nordiska länder. Säg inte att detta inte är rättssäkert!
              Det är ett sätt att med rättssäkerhetsgarantier försöka öka också
              rättstryggheten.
            </seg>
            <seg n="ed6ecb57">
              Slutligen vore det intressant att höra hur miljöpartisterna och
              vänsterpartisterna orkar gå till riksdagen varje dag när ni stöder
              förslag som är så dåliga i den kartell som ni ingår i. Ni säger
              ju själva att förslagen inte skulle vara bra. Jag är förvånad
              över det.
            </seg>
          </u>
          <note type="speaker" n="8e0fe279">
            Anf. 54 ROLF OLSSON (v) replik:
          </note>
          <u who="rolf_olsson_4e3cd0" xml:id="i-0debd6c8ec50e00b-3" n="966f7312">
            <seg n="8374048b">
              Herr talman! Det är rallarsvingar ibland när Johan Pehrson är
              i talarstolen. Eftersom du nu undrar över hur vi orkar gå hit,
              Johan Pehrson, så är sanningen den att vi gör det med glädje de
              flesta dagarna. De flesta dagarna är vi också överens i sammansättningen
              s, v och mp om många förslag. Vi har andra förslag redan i dag
              om personsäkerhet till exempel. Det är en samarbetsprodukt, som
              Johan Pehrson skulle kunna konstatera om han bara tog sig tid
              att läsa.
            </seg>
            <seg n="adce66ab">
              Johan Pehrson ifrågasätter min vilja att ta ansvar. Det tycker
              jag är något förmätet av honom. Jag tycker om att ta ansvar; jag
              är van vid det och jag tänker fortsätta med det.
            </seg>
            <seg n="f45c475f">
              Ibland, Johan Pehrson, är det inte att ta ansvar att säga ja.
              Ibland är det att ta ansvar att säga nej. Så är det! Att flyta
              med strömmen som en död fisk är inte att ta ansvar. Ibland finns
              det anledningar, och i det här förslaget har vi redovisat en del
              kritik när det gäller på vilka grunder man inte tar ansvar. Vi
              kommer att göra det också i de kommande ärendena den här veckan,
              där vi inte är överens och där Johan Pehrson har samarbetat med
              Thomas Bodström.
            </seg>
            <seg n="5bc2598e">
              Jag skulle vilja ställa en fråga, eftersom vi inte är ensamma
              om kritiken. Johan Pehrson brukar med all rätt citera och berätta
              om sina erfarenheter från domstolsvärlden. Domstolsverket tillhör
              de kritiker som avstyrker just frågorna om anonymt vittnesmål.
              Frågan om att kunna få vittna under falsk identitet är någonting
              som Domstolsverket är kritiskt till. Jag skulle vilja höra lite
              tankar från Johan Pehrson om kritiken från Domstolsverket och
              från vår sida om vilka risker det här kan innebära. Det gäller
              också närheten till de anonyma vittnesmålen med de möjligheter
              som nu ges att vittna under falsk identitet. Det är min första
              fråga.
            </seg>
          </u>
          <note type="speaker" n="ee0e979c">
            Anf. 55 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-421ba54c4c25edee-2" n="0f239e98">
            <seg n="dafe75d6">
              Herr talman! Det finns alltid problem, Rolf Olsson, med all tvångsmedelsanvändning.
              Varje fall av tvångsmedelsanvändning från svensk polis innebär
              ett intrång som jag helst inte skulle vilja se. Om vi levde i
              ett Utopia där alla människor sprang runt och var snälla så vore
              det en annan sak. Men nu är det inte så, utan nu måste vi ha tvångsmedelsanvändning
              och då diskuterar vi de verktyg som kan vara behövliga.
            </seg>
            <seg n="8b58552c">
              Jag har förstått att Rolf Olsson tycker att det är okej med civilanställd
              personal. Han tycker att det är okej med civilklädda poliser på
              stan. Vad jag vet har han inte heller någonsin haft några invändningar
              mot att poliser redan i dag uppträder under falska påhittade namn
              på alla möjliga sätt för att motverka brottslighet och sätta dem
              som ska sitta bakom lås och bom just bakom lås och dom. Nu uppstår
              situationen att vi föreslår att man för att verkligen effektivt
              ska kunna göra detta också får en falsk identitetshandling så
              att polisen kan hyra en bil på företaget Biluthyrning AB. Det
              tycker jag är rimligt.
            </seg>
            <seg n="7e47a14d">
              Detta kan leda till att man hamnar i en situation där man måste
              vittna om vilka brott andra människor har begått. Det blir då
              svårsmält att man inte skulle få vittna med den identiteten. Jag
              inser det dilemma som ligger i detta, men för min del har jag
              träffat massor med domare som inte ser något problem med detta.
              Man gör en bevisvärdering i varje enskilt fall, så klart. Man
              tillmäter inte alla vittnen samma betydelse när man ska besluta
              om utfallet i en rättegång.
            </seg>
            <seg n="607ae6f5">
              Jag tycker att det blir överdrivet. Men jag ser risken, och för
              att kontrollera detta är det viktigt att vi får nämnden för insyn
              i tvångsmedlen på plats så fort som möjligt. Det arbetet pågår
              just nu, och det hoppas jag att Rolf Olsson känner till.
            </seg>
          </u>
          <note type="speaker" n="32c41674">
            Anf. 56 ROLF OLSSON (v) replik:
          </note>
          <u who="rolf_olsson_4e3cd0" xml:id="i-0debd6c8ec50e00b-4" n="966f7312">
            <seg n="4f67929e">
              Herr talman! Jo, jag känner till det och jag är kritisk till
              att det inte kommer samtidigt med alla dessa förslag. Nu är det
              så oerhört bråttom med att införa alla dessa nya tvångsmedel att
              man inte kan avvakta den demokratiska garantin som man i högre
              grad skulle kunna ge med en tvångsmedelsnämnd. Men det kommer
              alltså i efterhand.
            </seg>
            <seg n="557d98c7">
              Överdrivna, säger Johan Pehrson om mina farhågor när det gäller
              bevisvärdet för inlämnade uppgifter. Domstolsverket gör en annan
              bedömning. Verket vill avslå förslaget i den delen därför att
              man ser att det kan skapa problem. JO anser att det måste kunna
              göras undantag från regeln om att få vittna under falsk identitet.
              Jag är som sagt alltså inte ensam om att se problemen här.
            </seg>
            <seg n="7aa2f702">
              Man kan fråga sig vad som händer med en sådan här uppgift under
              en rättegång om vederbörande inte uppger att han eller hon arbetar
              under skyddsidentitet. Här förutsätts det bara att det ska ske,
              men vad händer med en sådan rättegång? Vad händer med processen?
              Vad händer med dem som döms när en sådan sak uppdagas? Det tycker
              jag att det finns anledning att fråga sig. Detta är inte bara
              problemfritt, utan vi har anledning att väga in komplikationer
              också när vi fattar beslut. Det är ansvarsfullt, menar jag.
            </seg>
            <seg n="578106d8">
              Sedan vill jag avsluta med en fråga till Johan Pehrson om Registernämnden.
              Är Johan Pehrson nöjd med Registernämndens sammansättning i dag
              där bara socialdemokrater och moderater är företrädda? Är det
              en bra tingens ordning? Eller är Johan Pehrson inne på att vi
              måste ändra på det? Är Johan Pehrson beredd att stödja sådana
              förslag i framtiden?
            </seg>
          </u>
          <note type="speaker" n="027b4282">
            Anf. 57 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-421ba54c4c25edee-3" n="0f239e98">
            <seg n="2b03aa3c">
              Herr talman! Rolf Olssons hela agitation mot att polisen ska
              få vittna med det falska ID-kortet bygger ju på att Rolf Olsson
              har en tanke om att poliser alltid ljuger. Det måste ju vara ett
              problem att de säger någonting som ska vara felaktigt. Men det
              är inte så att en polis som jobbar under skyddsidentitet springer
              runt i två år och gör vad man vill. Man har en ledning från den
              person som leder den här utredningen eller den här förundersökningen
              mot en viss gruppering eller en viss person som håller på med
              grov organiserad brottslighet, eller mycket allvarlig brottslighet
              åtminstone. Dessutom har vi den här nämnden som också ska kunna
              granska. Då kommer man i efterhand att kunna se om det har gjorts
              saker som är fel. Det kommer att avslöjas ganska enkelt om personer
              har ljugit i domstol. Det måste ju vara det man är orolig för.
            </seg>
            <seg n="5d99b7f0">
              Insynen är viktig. Jag slåss väldigt mycket för att den nya nämnd
              vi nu ska ha ska ha som utgångspunkt att den ska innehålla representation
              från riksdagens samtliga partier. Men jag måste tyvärr säga till
              er, mina herrar, att det kan vara så att vi i en annan riksdag
              inte bara har partier där man alltid bara självklart kan säga
              ja till den person som skickas till en sådan här nämnd. Jag tycker
              att det är väldigt viktigt med bredast möjliga representation
              i den tvångsmedelsnämnden.
            </seg>
            <seg n="2a0419ed">
              När du explicit frågar om Registernämnden vill jag säga att jag
              tycker att det är lite tunt med de två största partierna. Det
              är inte så att man har utsett socialdemokrater och moderater för
              att de är socialdemokrater och moderater, utan företrädarna i
              Registernämnden är från de två största partierna. Så behöver det
              inte vara för all evighet. Jag tycker att det kan vara något bredare
              än så. Det tycker jag blir en angelägen uppgift för oss om vi
              skulle få väljarnas förtroende efter höstens val. Då kommer kanske
              till och med Vänsterpartiet att få plats där, och det vore väl
              inte dumt.
            </seg>
          </u>
          <note type="speaker" n="b4af521b">
            Anf. 58 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f81b6393dbdbf6ae-4" n="00269573">
            <seg n="21192aa3">
              Herr talman! Det märks att vi börjar närma oss slutet av debatteran
              för det här året eftersom Johan Pehrson använder så mycket kraft
              och ork för att ta ut svängarna så att han inte ska glömma det
              under sommaren, förmodar jag.
            </seg>
            <seg n="99a002dc">
              När det gäller hastigheten i lagstiftningen vill jag säga till
              Johan Pehrson att vi inte är emot all form av lagstiftning och
              att ge polisen medel att kunna bekämpa kriminaliteten, precis
              som jag sade från talarstolen. Jag tyckte att jag sade det med
              stor tydlighet, men det var tydligen inte tydligt nog. Då säger
              jag det en gång till: Vi tycker att det är viktigt att polisen
              ges möjligheter att bekämpa den organiserade brottsligheten. De
              ska kunna använda de metoder som finns. Men det är vår uppgift
              att se till att de metoder och de medel som vi ger till polisen
              används på ett sådant sätt att de har allmänhetens och samhällets
              fulla förtroende. Man ska kunna känna trygghet när de används.
            </seg>
            <seg n="2b470b1b">
              I den här lagstiftningen finns det flera otydliga saker. Jag
              ska ställa en rak fråga. Johan Pehrson, tycker du att det vore
              bra sak om man kunde ge åtalseftergift för poliser som begår brott
              i tjänsten i undercover -verksamhet?
            </seg>
          </u>
          <note type="speaker" n="94506e59">
            Anf. 59 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-421ba54c4c25edee-4" n="0f239e98">
            <seg n="7dadb990">
              Herr talman! Ibland måste man ta ut svängarna för att göra det
              tydligt. Nu upprepar Leif Björnlod återigen att han inte är emot
              att polisen ska få bekämpa grova brott. Nej, men det kommer ju
              propositioner och andra propositioner, och Leif Björnlod säger
              nej, nej, nej till allt detta beroende på att det är så dåligt,
              det är så slafsigt och de som stiftar lagarna på Justitiedepartementet
              är så odugliga. Jag känner inte igen den bilden. De människor
              som jag känner och som jobbar på departementet jobbar sliter väldigt
              hårt. De gör det med den äran och håller, tycker jag, generellt
              sett en mycket hög kvalitet.
            </seg>
            <seg n="66295b2c">
              När jag granskar den politiska avdelningen på Justitiedepartementet
              kan jag ha vissa synpunkter på den politik man för, men jag kan
              inte säga att kvaliteten i detta är slafsig. Det finns en målkonflikt.
              Det är till exempel väldigt svårt att detaljreglera på det sätt
              som Johan Linander efterlyser. Om det gick, om det fanns någon
              som kunde leverera detta skulle jag gladeligen titta på det och
              ta det till mig. Sedan kan vi självfallet göra det i så fall,
              men då måste man leverera detta först. De som jobbar med det,
              är högst ansvariga och är bäst på det säger att det är väldigt
              svårt. Jag har respekt för deras kunnande. Det vore bra om fler
              hade det, till exempel Leif Björnlod, och inte säger att de gör
              det hafsigt, dåligt och slarvigt som svar på frågan varför man
              inte är för en lagstiftning.
            </seg>
            <seg n="8d8e4b6e">
              Sedan har vi detta med åtalseftergift. Man har en nödvärnsrätt.
              Hamnar man som polis i en situation som kan vara mycket farlig
              det vill jag understryka att man ska ha respekt för kan man slippa
              en påföljd, men jag vet inte var Leif Björnlod har fått det ifrån
              att det ska vara en generell åtalseftergift. Om Leif Björnlod
              tror att poliser ska börja begå en massa brott för att kvalificera
              sig in i Hells Angels har han sett för många konstiga actionfilmer.
              Så kommer det inte att gå till. Jag tycker att det varken är rättsosäkert
              eller dåligt att polisen i sitt arbete med kartlägga och hämta
              in kunskap ska kunna hyra bil under falsk identitet. Jag tycker
              att det är fantastiskt bra.
            </seg>
          </u>
          <note type="speaker" n="f9f6c0df">
            Anf. 60 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f81b6393dbdbf6ae-5" n="00269573">
            <seg n="c21fccd7">
              Herr talman! Eftersom jag har haft förmånen att jobba ihop med
              folket på departementet under den här mandatperioden vet jag att
              det är kompetenta personer. Beskyll mig inte för att ha någon
              annan åsikt! I så fall speglar Johan Pehrson ut andra åsikter
              än vad som finns i verkligheten. De är duktiga, de är kompetenta
              och de säger att det är svårt. Då behöver de ha tid. Det är den
              som brister. Det är hastigheten som gör att man inte hinner penetrera
              alla problemställningar. Vi har mycket kvalificerade remissinstanser
              som har lämnat sina yttranden. Jag tycker att det känns väldigt
              viktigt att man kan ges tid att behandla de här frågorna så att
              vi kan få en bra lagstiftning, eller i alla fall en lag som är
              något bättre. Jag vet att samhället förändras och att vi måste
              ändra lagarna efter detta.
            </seg>
            <seg n="5ee0805b">
              Detta med åtalseftergift för brott har jag fått från Polisförbundets
              Jan Karlsen som skrev en artikel om detta redan dagen efter det
              att jag hade tagit upp det.
            </seg>
          </u>
          <note type="speaker" n="c4bff9b0">
            Anf. 61 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-421ba54c4c25edee-5" n="0f239e98">
            <seg n="490d9b5f">
              Herr talman! Regeringen beslutade den 7 december 2000 att tillkalla
              en beredning. Det här ärendet har pågått och analyserats ganska
              länge. Det leder alltid till att när man ska säga nej vågar man
              inte säga sanningen. Du har en annan ideologisk värdering. Du
              tycker inte att man ska hålla på med det här. Du tycker att det
              är fel. Du tror att man kan bekämpa den grova organiserade brottsligheten
              på något annat sätt. Men säg då det! Du har själv sagt att du
              tycker att det är hafsigt, snabbt och att lagstiftningen inte
              har tillräckligt bra kvalitet. Det är inte så att bara för att
              man tänker i 100 år blir det bra. En del människor har kapacitet
              att tänka något snabbare, och det har man gjort här. Man kan inte
              skylla på tidsbrist jämt. Jag blir förvånad över det.
            </seg>
            <seg n="4e664de0">
              Om vi ska tala klartext om vad polisen ska få göra så är det
              inte helt enkelt heller. All tvångsmedelsanvändning är mycket
              svår. Det kräver kontroll före, under och efter. Vi är helt överens
              om det, men det finns ju nu. Jag kan säga dig att det kommer att
              finnas fall som både du och jag kommer att tycka är tveksamma,
              precis som vi tycker att det genomförs tveksamma husrannsakningar
              och tveksamma avlyssningsoperationer om man ser till det enskilda
              fallet. Så kommer det alltid att vara, men det hänger ju ihop
              med att det är människor som fattar beslut. Därför ska vi ha stark
              kontroll före, under och efter. Det finns det här, framför allt
              när vi har nämnden på plats, och det kommer den att vara ganska
              snart.
            </seg>
          </u>
          <note n="28543181">
            Överläggningen var härmed avslutad.
          </note>
          <note n="2193a798">
            8 § Auktorisation av värdetransportverksamhet, m.m.
          </note>
          <note n="2f575911">
            Föredrogs
          </note>
          <note n="a3c8668b">
            Förste vice talmannen konstaterade att ingen talare var anmäld.
          </note>
          <note n="730ec2e8">
            9 § Schweiz associering till Schengenregelverket, m.m.
          </note>
          <note n="2f575911">
            Föredrogs
          </note>
          <note n="a3c8668b">
            Förste vice talmannen konstaterade att ingen talare var anmäld.
          </note>
          <note n="cfd66f61">
            10 § Äldrefrågor
          </note>
          <note n="2f575911">
            Föredrogs
          </note>
          <note n="a3c8668b">
            Förste vice talmannen konstaterade att ingen talare var anmäld.
          </note>
          <note n="80cec35e">
            11 § Nationell utvecklingsplan för vård och omsorg om äldre
          </note>
          <note n="2f575911">
            Föredrogs
          </note>
          <note type="speaker" n="895b351b">
            Anf. 62 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-833cf47aa32bbb27-0" n="6614ea85" next="i-a45ddbedd88ceece-0">
            <seg n="58494957">
              Herr talman! Vi ska bli världens bästa land. Vi ska bli världens
              bästa land att åldras i. Det är ett löfte som i själva verket
              betyder att regeringen lovar att åtgärda alla de fel och brister
              som man egentligen redan är ytterst är ansvarig för i dag, men
              som man inte klarat av att åtgärda. Ett exempel på detta är den
              verklighetsbeskrivning av dagens äldreomsorg som står att läsa
              i den handlingsplan som vi ska debattera här i dag.
            </seg>
            <seg n="fbdc2655">
              Regeringen skriver att det finns fel och brister som behöver
              rättas till för att tilliten och tryggheten ska öka. Bristerna
              gäller rehabilitering och hjälpmedel och att vården för svårt
              sjuka inte fungerar. Det handlar om kvaliteten i vården och omsorgen
              om demenssjuka och om hur användningen och förskrivningen av läkemedel
              ska tillgodoses.
            </seg>
            <seg n="a2238157">
              Jag frågar: Finns det något som fungerar? Och vem är det i så
              fall som är ansvarig för detta inom dagens äldreomsorg? En djärv
              gissning är faktiskt att det är regeringen som är ansvarig, även
              om man försöker att skylla ifrån sig på både kommuner och landsting.
              Att vi på många håll har en väldigt god vård och en värdig äldreomsorg
              är till största delen personalens förtjänst.
            </seg>
            <seg n="8feafe96">
              Under den senaste tiden har regeringen lagt fram förslag som
              innebär att man vill lägga över ett stort ansvar på kommande generationer.
              Detta kallar regeringen för ett generationskontrakt. Nu ska alla
              som i dag står utan egen försörjning, är förtidspensionerade och
              alla arbetslösa ungdomar ca 20 % i dag, men den siffran stiger
              få vara med och ta ansvar. Det vill de säkert. Men de säger att
              de först och främst vill de ha ett riktigt arbete.
            </seg>
            <seg n="95b26b4c">
              Talet om generationskontrakt är inget annat än ett desperat försök
              från regeringen att skylla otillräckligheten inom äldreomsorgen
              på någon annan.
            </seg>
            <seg n="c3912174">
              Herr talman! Handlingsplaner kommer och går, men problemen tycks
              bestå. Redan för åtta år sedan kom den första handlingsplanen
              som beskrev de politiska målen i termer av inflytande, trygghet,
              respekt och god tillgång på vård och omsorg. Vad blev det av alla
              dessa löften? Har respekten blivit större, och känner de äldre
              och sjuka sig mer säkra på en plats i ett boende och hjälp när
              de behöver? Utvärderingar visar faktiskt att det är tvärtom.
            </seg>
            <seg n="1a00d67a">
              Socialstyrelsen är en av många som har utvärderat den tidigare
              planen och pekat på brister i fråga om såväl rehabilitering som
              medicinsk vård men också när det gäller vård i livets slutskede
              och brukarinflytande.
            </seg>
            <seg n="55e918e6">
              Ett annat exempel handlar om demensvården och rätt till diagnos.
              Här vill jag påminna om att det redan för åtta år sedan fattades
              beslut i denna kammare om att alla som behöver utredas för demens
              bör utan dröjsmål ges denna möjlighet. Så stod det redan för åtta
              år sedan. Jag läser samma mening i dagens handlingsplan. Varför
              har inget hänt, och varför ska vi tro på vänsterkartellens löften
              denna gång?
            </seg>
            <seg n="a6032587">
              Moderaterna och alliansen har sedan länge föreslagit att alla
              som inte kan föra sin egen talan måste garanteras rättstrygghet
              genom en ställföreträdarlag. Inget har hänt.
            </seg>
            <seg n="ccd2693c">
              Vården ska vara solidariskt finansierad, menar vi. Men valet
              ska vara den enskildes. I dag är det alltfler som har privata
              sjukförsäkringar. Men någon patienträttighetslag ser vi inte till.
            </seg>
            <seg n="02b2f59f">
              Alliansen vill i lag garantera anhörigas rätt till stöd och hjälp.
              Regeringen hoppas på frivillighet.
            </seg>
            <seg n="deee77ad">
              Alliansen vill lagstifta om den äldres rätt att fritt kunna byta
              boende, välja vårdgivare och låta pengarna för vården följa den
              äldres val. Detta vill inte vänsterkartellen.
            </seg>
            <seg n="bb3f9bfe">
              Tillsynen över vården måste stärkas. Patienten måste sättas i
              främsta rummet. Inte mycket tyder på att så är fallet i dag.
            </seg>
            <seg n="99cc18cc">
              Detta är några av väldigt många skarpa förslag som Moderaterna
              och alliansen har lagt fram. Från regeringen och samarbetspartierna
              syns inget gemensamt dokument om äldreomsorgen i framtiden. Hur
              äldres vård och omsorg kommer att bli efter valet 2006 vet vi
              inte. Visserligen finns i dag denna handlingsplan. Men Miljöpartiet
              var inte med vid utarbetandet av denna handlingsplan. Handlingsplaner
              kommer och går, men problemen tycks bestå.
            </seg>
            <seg n="ec459b37">
              Herr talman! Pengar måste också avsättas för äldres vård och
              omsorg. Moderaterna har i sin budget avsatt nästan 10 miljarder
              kronor mer än regeringen för de kommande tre åren för att säkerställa
              en god vård och omsorg. Pengarna kommer från staten. Men vem ska
              betala den miljard som regeringen utlovar till vård och omsorg?
              Jag får inget svar på min fråga. Är det staten, är det kommunerna,
              eller är det möjligtvis kommande generationer? Men många av de
              yngre lever i utanförskap.
            </seg>
            <seg n="c5f59552">
              Men miljarden är intressant också ur en annan synpunkt. Regeringens
              miljardsatsning räcker inte ens till att täcka inflationen utan
              innebär enbart att neddragningarna inte blir fullt så kraftiga.
              Dessutom kommer merparten av denna satsning att ske efter 2010.
              Är det detta som kallas solidaritet lova nu men låta någon annan
              betala sedan?
            </seg>
            <seg n="f8d29aca">
              Herr talman! Fler politiska nämnder som vänsterkartellen har
              föreslagit för att lösa samverkansproblemen mellan kommuner och
              landsting har inte löst problemen för gamla och sjuka som återigen
              skrivs ut till det egna boendet, det som i dagligt tal kallas
              kvarboende men som ofta betyder ensamhet och otrygghet.
            </seg>
          </u>
          <note n="ae4b05a5">
            Antalet platser i de särskilda boendena blev trots socialdemokratiska
            löften i förra valet om 10 000 fler platser i stället 13 000 färre.
          </note>
          <u who="christina_husmark_pehrsson_19b216" xml:id="i-a45ddbedd88ceece-0" n="6614ea85" prev="i-833cf47aa32bbb27-0">
            <seg n="35bb45c2">
              Visserligen avsätter regeringen nu 250 miljoner kronor till nya
              boendeplatser. Men den summan räcker bara till en bråkdel av alla
              de boendeplatser som behövs. 250 miljoner kronor räcker till ca
              500 boendeplatser. Och då vill jag påminna om det löfte som Socialdemokraterna
              gav om 10 000 fler platser när det i stället blev 13 000 färre.
              Ekvationen går inte ihop.
            </seg>
            <seg n="3e1d0cad">
              Nej, herr talman, det är inte fler politiker som behövs. Det
              behövs fler boendeplatser anpassade till olika vårdbehov. Det
              behövs dagvård, det behövs växelvis boende, och det behövs avlösning.
            </seg>
            <seg n="d517fb5a">
              Kommunernas kraftiga neddragningar för att spara pengar har resulterat
              i att alltfler äldre isoleras i hemmet, att alltfler anhöriga
              går på knäna och att ca 8 000 färre än tidigare i dag arbetar
              inom äldreomsorgen.
            </seg>
            <seg n="7842013b">
              Moderaternas förslag att höja högkostnadsskyddet för läkemedel
              kommer inte i närheten av vad vänsterkartellen lyckas åstadkomma
              för den enskilde i form av skattehöjningar på 50100 kr per månad.
              Till detta kommer den administrativa kostnaden för alla dem som
              har det mest knapert och behöver lägga upp sina läkemedelskostnader
              som delbetalningar. Det innebär att man får betala 240 kr i administrativ
              avgift utöver de 1 800 kr som högkostnadsskyddet innebär.
            </seg>
            <seg n="b60c54a4">
              Moderaterna vill att det särskilda bostadstillägget för de pensionärer
              som har det sämst ställt höjs med 225 kr i månaden efter det att
              hyran är betald.
            </seg>
            <seg n="56a5c576">
              När det gäller Moderaternas förslag om en höjning av högkostnadsskyddet
              inom sjukvården ger vi härmed landstingen en möjlighet om de så
              önskar att öka intäkterna till vården för att förbättra kvaliteten.
              Men det är frivilligt.
            </seg>
            <seg n="28d6ffef">
              Det finns landsting som snarare talar om att minska avgifterna
              till den öppna vården för att ge patienterna vård på rätt nivå
              och i stället höja avgiften till akutmottagningarna som man förhoppningsvis
              sällan behöver bege sig till.
            </seg>
            <seg n="e191875f">
              Herr talman! Äldre är mer än andra beroende av en tillgänglig
              och väl fungerande sjukvård. I en Demoskopundersökning visas att
              Sverige har den sämsta tillgängligheten till vård jämfört med
              åtta europeiska länder.
            </seg>
            <seg n="25df5b93">
              Regeringen har äntligen, sex månader före valet, lyckats få till
              stånd en vårdgaranti efter att först ha rivit upp den borgerliga
              regeringens vårdgaranti på 90-talet och sedan röstat nej tolv
              gånger till vårt förslag om att införa den igen. Och vi ser hur
              väntetiderna till öron, näsa och hals, till gynekologi och till
              urologi ökar. När det gäller ortopedi har det skett en marginell
              minskning av väntetiderna. Till starroperationer är väntetiderna
              hyfsade tack vare vårdavtal med privata vårdgivare.
            </seg>
            <seg n="db0ef070">
              Herr talman! Moderaterna och alliansen väljer en politik för
              att folk ska komma i arbete, vilket är en grund för den välfärdspolitik
              som vi värnar.
            </seg>
            <seg n="7e23e364">
              Vänsterkartellen föreslår skattehöjningar, höjda bidrag, särskilt
              för höginkomsttagare, och arbetsmarknadsåtgärder som sträcker
              sig över valet och några månader till.
            </seg>
            <seg n="71094312">
              Alliansen har på punkt efter punkt föreslagit en gemensam och
              genomförbar politik, medan Vänsterpartiet hotar med misstroendevotum
              och skattehöjningar på ett antal hundra miljarder. Också Miljöpartiet
              kräver ministerposter och kostsamma reformer.
            </seg>
            <seg n="49a48445">
              Göran Persson svarar lätt irriterat att han och Socialdemokraterna
              går till val för att få egen majoritet. Tala om att mörka.
            </seg>
            <seg n="869d1f50">
              Herr talman! Väl medveten om att jag håller på att dra över talartiden
              vill jag slutligen framföra något som är mycket viktigt, nämligen
              att vi står inför en stor utmaning som handlar om att alla ska
              vara med, också alla som i dag befinner sig i utanförskap. Många
              har inget arbete att kunna försörja sig på och kan inte heller
              vara med och bidra till välfärden såsom de vill. Uteblivna skatteintäkter
              till staten minskar möjligheten att ge mer resurser bland annat
              till vården och omsorgen om svårt sjuka och gamla.
            </seg>
            <seg n="eaf8fe3a">
              Jag vill också säga att socialutskottet visserligen har en debattdag
              till i kammaren, men detta är min sista debatt under denna mandatperiod.
              Jag vill tacka mina utskottskamrater för många bra debatter och
              inte minst för ett väldigt gott arbetsklimat. Till kansliet vill
              jag framföra ett stort och varmt tack. Ert arbete är imponerande!
            </seg>
          </u>
          <note n="e46c024c">
            Herr talman! Avslutningsvis vill jag yrka bifall till alliansens
            reservation nr 9 och till det särskilda yttrande som finns till
            betänkandet. Självklart står vi bakom samtliga reservationer,
            men för tids vinnande yrkar jag alltså bifall endast till reservation
            nr 9.
          </note>
          <note type="speaker" n="867d2a50">
            Anf. 63 ERIK ULLENHAG (fp):
          </note>
          <u who="erik_ullenhag_f3fec1" xml:id="i-59b9d205b6086ee0-0" n="04603210">
            <seg n="3efc38ec">
              Herr talman! Folkpartiet står självklart bakom alla sina reservationer,
              men för tids vinnande nöjer jag mig med att yrka bifall till reservation
              25.
            </seg>
            <seg n="00641d46">
              På egentligen inget annat område i Sverige har kollektivismen
              slagit igenom så starkt som i synen på ålder. Redan 55-åringar
              kan få frågan om det inte är bättre att de går i förtidspension
              och lämnar plats åt någon yngre. Den i Sverige som är över 65
              ska ägna sig åt något annat än produktivt arbete. I Dagens Samhälle
              kunde vi i dagarna läsa hur äldre i princip är helt orepresenterade
              i politiska församlingar. Detta går igen i äldrevården och i äldreomsorgen
              där alla äldre ska tas om hand på samma sätt utan att de kan påverka
              sin vardag, sina mat- och sovtider och vilket stöd och vilken
              hjälp de får.
            </seg>
            <seg n="a17cee63">
              Det är resultatet av en politik som under lång tid förts i Sverige.
              Det är resultatet av oförmågan att kunna se att varje människa
              är en individ med olika önskningar, inte en representant för sin
              ålder. Det är inte så att alla den dagen de fyller 65 ska lämna
              arbetslivet. Det är inte så att alla vill ha en äldreomsorg som
              ser exakt likadan ut. Det är inte så att äldre människor förlorar
              förmågan att välja, vilket man då och då hör från partier på vänsterkanten.
              Vänsterpartiet brukar ganska ofta säga att de äldre kanske inte
              ska kunna välja mellan olika alternativ, att det är bättre att
              kommuner och politiker bestämmer.
            </seg>
            <seg n="0bb2c853">
              Ylva Johansson sade i somras, i samband med att den plan som
              vi nu debatterar presenterades första gången den har ju presenterats
              ett antal gånger innan den hamnat på riksdagens bord att det inte
              är nödvändigt att äldre över 70 ska välja mellan olika alternativ
              vad gäller hjälp med vardagssysslor eftersom många äldre över
              70 är förvirrade och därför inte ska sköta de valen själva. Jag
              har en nyhet till Ylva Johansson, som jag hoppas att vi kan diskutera
              här, och det är att även äldre har förmåga att påverka sin vardag.
              Även den som är 70 år kan vilja bestämma vem som kommer över tröskeln,
              kan vilja bestämma vilka hushållstjänster han eller hon ska ha
              i hemmet.
            </seg>
            <seg n="bcaee432">
              Folkpartiets huvudutmaning är att vi måste få en grundläggande
              förändring av hela äldrepolitiken, en förändring som innebär att
              äldre människor ses som individer och inte som del av ett kollektiv
              som ska tas om hand på ett och samma sätt. Den kollektiva synen,
              i kombination med en oförmåga att prioritera äldreomsorgen, gör
              att vi i dag har en kris i äldrepolitiken, vad gäller situationen
              för många äldre. Tusentals äldre nekas en äldreboendeplats trots
              att de har behov av det. Tusentals äldre är snart sagt fångar
              i sina egna hem eftersom vårdinsatserna blir så stora. De kommer
              inte ut och kan inte ha ett värdigt vardagsliv.
            </seg>
            <seg n="99cef288">
              Också många av dem som kommer in på ett äldreboende nekas ett
              värdigt vardagsliv i form av att regelbundet kunna komma ut i
              friska luften, att duscha när man själv vill, att få en vettig
              omvårdad och att få fatta alla de beslut som de tidigare i livet
              varit vana vid att fatta.
            </seg>
            <seg n="0eb8bc40">
              En stor andel av dem som finns vid våra sjukhem och äldreboenden
              är undernärda. En majoritet av de äldre äter upp till tio läkemedel
              per dag. Det kanske vore bra ifall läkemedlen fungerade, men varannan
              äldre människa i Sverige är felmedicinerad beroende på att vi
              har en sjukvård som inte fungerar.
            </seg>
            <seg n="af8577cd">
              36 % av dem som är mellan 75 och 84 år avstår från att gå ut
              på dagarna och kvällarna av rädsla för brottslighet.
            </seg>
            <seg n="2878219f">
              Det genomförs alldeles för få demensutredningar, vilket leder
              till att de som drabbas av demenssjukdomar inte får hjälp och
              stöd i tid. En fjärdedel av dem som lever på äldreboenden får
              sin rörelsefrihet begränsad genom midjebälte, sele eller brickbord.
              Det sker utan något lagstöd och ofta i brist på personal.
            </seg>
            <seg n="af505247">
              Vi är i en situation då anhörigvårdarna går på knä. Den som gör
              en viktig medmänsklig insats genom att ta hand om sin livskamrat
              under de sista åren av dennes liv får inte det stöd han eller
              hon skulle behöva. Många av dem har en mycket tuff situation.
              Genom nyhetsbruset ser vi då och då de riktigt stora vårdskandalerna.
              Ett sådant fall förekom för ett par månader sedan i Pajala. En
              76-årig man, som blivit alltmer dement, sökte vård på vårdcentralen.
              De anhöriga slogs för att han skulle få komma in på ett äldreboende
              men fick beskedet att det inte fanns plats. Han skickades därför
              hem från vårdcentralen, och de anhöriga fick löfte om att mannen
              skulle få omvårdnad när han kom hem. Dagen efter hittades han
              död utanför sitt hus. Detta skedde på grund av brist på äldreboendeplats
              och på grund av att samordningen mellan kommunen och landstinget
              inte fungerade.
            </seg>
            <seg n="078e2d9c">
              Resultatet av alla dessa brister är att människor i Sverige inte
              längre tror att äldrevården kommer att fungera den dagen de behöver
              den. Sex av tio svenskar säger att resurserna inte räcker för
              deras egen äldreomsorg. Fyra av tio låginkomsttagare säger att
              de är rädda för att bli gamla eftersom de inte tror att äldreomsorgen
              kommer att finnas där den dagen de behöver den.
            </seg>
            <seg n="048aa222">
              Vi talar mycket om välfärd, men detta är ett grundskott mot välfärdssystemet.
              Ifall så många som 60 % av svenskarna tror att det inte kommer
              att finnas pengar den dagen de behöver äldreomsorg, ifall så många
              tror det, innebär det att en stor andel av dem kommer att skaffa
              privata sjukförsäkringar och privata omsorgsförsäkringar något
              som redan sker i ett land med världens högsta skatter. Vi får
              ett delat samhälle om den som har råd löser det hela privat. Det
              innebär samtidigt att låginkomsttagarna inte får det stöd och
              den hjälp som de behöver.
            </seg>
            <seg n="ef9c8c5b">
              Bland de äldre finns också människor som drabbas särskilt hårt.
              Jag tror att en av våra huvudutmaningar de närmaste åren ligger
              i att se till att människor med invandrarbakgrund får den välfärd
              och det stöd som behövs. Häromdagen fick jag ett mejl från Norrköping.
              Det var en tolk som berättade hur hon blivit uppringd av ett äldreboende.
              En iransk kvinna som bodde på det äldreboendet skulle badas. Hon
              skrek men ingen förstod vad hon sade. När de äntligen fick tag
              på tolken berättade kvinnan för tolken att hon var naken, dörren
              stod öppen och hon frös. Ingen där förstod vad hon sade.
            </seg>
            <seg n="b4a1c1d7">
              Jag talade i förmiddags med en överläkare med bakgrund i Danmark
              som sade: Ni måste se till att hitta lösningar så att de äldre
              invandrarna kan få en värdig ålderdom. Det handlar om att ha äldreboenden
              med språkkompetens. Det handlar om att ställa krav på äldreboenden,
              och på övriga myndigheter, så att de har personal som kan invandrarnas
              språk. Det handlar också om att ge stöd till anhörigvårdare, för
              många av dem som invandrat och har äldre anhöriga är i dag anhörigvårdare.
              Vidare handlar det om att få information om vilka rättigheter
              man har. Detta är en av de riktigt stora utmaningarna.
            </seg>
            <seg n="e55d3e9c">
              De som roade sig med att läsa Dagens Nyheter i går kunde på debattsidan
              läsa rubriken Sjuka åldringar har tvingats bo kvar hemma för länge.
              Artikelförfattare var vård- och omsorgsminister Ylva Johansson.
              Ylva Johansson har alldeles rätt. Efter tolv år av socialdemokratiskt
              styre är det verkligheten. Efter tolv år av nedläggningar av äldreboenden
              är verkligheten den att många blir fånge i sitt eget hem. Av artikeln
              fick man intrycket att det var en nyvaknad insikt hos Ylva Johansson,
              och det kan ju vara så i den politiska världen att verkligheten
              förändras och man inser att man gjorde fel i går.
            </seg>
            <seg n="9911350b">
              I artikeln stod att den så kallade kvarboendeprincipen, som innebär
              att äldre människor ska bo kvar hemma så länge som möjligt, nog
              varit fel. Där har Ylva Johansson alldeles rätt. Men det är ingen
              ny insikt. 1998 gick Socialdemokraterna till val på löftet om
              fler äldreboendeplatser. 2002 hade man visserligen misslyckats
              med att uppfylla löftet från 1998, men då spetsade man det lite
              grann och sade: Vi ska ha tiotusen nya platser i äldreboenden
              när mandatperioden är över. Det var ett löfte som Göran Persson
              först sade hade hittats på av de borgerliga.
            </seg>
            <seg n="223074fe">
              Sedan dröjde det ett tag till innan Ylva Johansson, som väl också
              trodde att alla människor hade glömt vad som stod i valbroschyren,
              ställde sig i denna kammare och sade: Nja, det där var lite tveksamt.
              När jag sedan läste högt ur valbroschyren sade hon: Ja, men det
              står inte i valmanifestet. Det var liksom inget riktigt löfte;
              det var bara en broschyr där det stod att detta är vad vi lovar
              Sveriges äldre ifall vi vinner valet.
            </seg>
            <seg n="acab514d">
              Därför är det intressant att i dag få besked: Allt det vi debatterar
              i dag, kommer det att stå i valmanifestet? Vad kan vi lita på
              den här gången, och vad kan vi inte lita på?
            </seg>
            <seg n="0bce9255">
              Precis som Ylva Johansson identifierar i Dagens Nyheter är ju
              en av de riktigt stora utmaningarna att se till att få fram äldreboendeplatser.
              En av de riktigt stora utmaningarna är att de människor som i
              dag bor kvar hemma och känner en oro för ifall det finns en plats
              den dag de inte klarar sig själva ska veta att det finns en äldreboendeplats.
              De människor som vårdar sina anhöriga ska veta att det finns en
              äldreboendeplats den dag det behövs.
            </seg>
            <seg n="2ba9d63e">
              Där behöver vi, som Folkpartiet föreslår, en pengarna-i-handen-garanti
              som innebär att den äldre som borde ha rätt till ett äldreboende
              men inte får det ska få ersättning från kommunen så att det blir
              en piska på kommunen. Pengarna ska den äldre kunna använda till
              att köpa stöd, hjälp och avlastning i hemmet, detta för att sätta
              press på kommunerna att få fram äldreboenden.
            </seg>
            <seg n="f6a83eee">
              Det behövs också att vi får en mångfald i form av servicehus
              och allt möjligt annat. De människor som känner att de inte klarar
              sig själva i den meningen att de behöver en social tillvaro, en
              vardag som fungerar, ska också ha en plats.
            </seg>
            <seg n="f654a103">
              Det finns oerhört mycket att göra på äldrepolitikens område.
              Det gör politiken spännande när verkligheten är sådan att det
              finns mycket att förändra.
            </seg>
            <seg n="28fdea91">
              Från Folkpartiets sida vill vi ha en omsorgsgaranti som ställer
              upp vad den enskilda äldre kan ställa för krav på sin äldreomsorg
              hur hemtjänsten ska se ut eller, om jag hamnar på äldreboende,
              hur ofta jag ska få duscha, när jag ska komma ut, vilken personaltäthet
              det ska vara och så vidare. I dag är det alldeles för många som
              inte får den omsorg de ska ha rätt till, och det är inte acceptabelt.
            </seg>
            <seg n="f2310eae">
              Vi säger till skillnad från dagens majoritet att äldre kan välja
              själva. Vi vill ha ett fritt val i hemtjänsten där jag själv kan
              välja vem som kommer över min tröskel och hjälper mig hemma och
              där jag själv i högre grad kan påverka vad jag ska ha hjälp med.
              Det ska inte vara så att jag får någon timme i veckan i hemtjänst,
              och så säger jag att jag behöver hjälp att hänga upp gardiner.
              Det ingår inte i våra arbetsuppgifter, säger man då, utan vi har
              fått ett biståndsbeslut på något annat. Där måste den enskilde
              individen få mycket större makt.
            </seg>
            <seg n="ddb43ab3">
              Det handlar om att införa skatteavdrag för hushållsnära tjänster
              så att fler människor kan köpa hjälp i hemmet, vilket också skapar
              nya jobb. Det handlar om att införa förebyggande hembesök som
              kan se till att vi slipper fallskador, en massa besök på sjukvården
              och mänskligt lidande. Det handlar om att pröva nya lösningar
              i form av äldrevårdscentraler där vi samlar all kompetens under
              samma tak, där jag kan möta all sjukvårdens kompetens, biståndshandläggaren
              och så vidare och där organisationen byggs kring mig som enskild
              äldre i stället för att jag ska byggas om för organisationen.
              Det handlar om att införa ett husläkarsystem så att alla äldre
              får en egen doktor. Det handlar om ökad forskning kring äldres
              sjukdomar. Det handlar om att lyfta fram demensvården, att lyfta
              fram anhörigvårdarna och att lyfta fram vårdpersonalen.
            </seg>
            <seg n="8005378a">
              Tyvärr skulle jag kunna räkna upp ett antal andra löften som
              Folkpartiet ställer upp i detta val därför att de löftena behövs,
              därför att vi i landet med världens högsta skatter inte har klarat
              äldreomsorgen.
            </seg>
            <seg n="2bc45025">
              Jag kan, herr talman, avslutningsvis avge ett tydligt löfte från
              Folkpartiets sida. Med Folkpartiet i regeringen blir det en satsning
              på äldreomsorgen. Det blir mer resurser. Det behövs pengar. Men
              det blir framför allt ett perspektivskifte. Det blir ett skifte
              där man inser att 68-åringen, 86-åringen, 64-åringen eller 75-åringen
              också är en individ som kan styra sitt eget liv och fatta sina
              egna beslut.
            </seg>
            <seg n="0af97bfe">
              Efter tolv år av socialdemokratiskt styre finns det väldigt mycket
              att göra. Det är ett mycket bra skäl till att vi behöver en ny
              regering i detta land.
            </seg>
          </u>
          <note type="speaker" n="69bd8206">
            Anf. 64 CHATRINE PÅLSSON (kd):
          </note>
          <u who="chatrine_palsson_167827" xml:id="i-d51af0c477590c7f-0" n="106cb816">
            <seg n="3e24b5a6">
              Herr talman! Kära vänner! Jag kan börja med att yrka bifall till
              det sista som Erik Ullenhag sade. Det behövs en ny regering. Det
              är hög tid för en ny regering. Det behövs för människornas skull,
              för de svenska medborgarnas skull.
            </seg>
            <seg n="27ead1a3">
              Jag ska också, herr talman, så att jag inte glömmer det, yrka
              bifall till reservation 23. Självklart står Kristdemokraterna
              bakom alla reservationer vi finns med i, och det är många! Vi
              behöver ha ett tankeskifte inom äldrevården i Sverige.
            </seg>
            <seg n="2c9cac3a">
              Socialdemokraterna har deklarerat att äldrepolitiken ska spela
              en framträdande roll i deras valrörelse. Mot bakgrund av de brister
              som finns välkomnar jag som kristdemokrat regeringens nya fokus.
              Det är sannerligen på tiden. Den här propositionen utgör det sakpolitiska
              underlaget för detta fokus. Propositionen innehåller förvisso
              en del goda förslag som Kristdemokraterna ställer sig bakom, men
              den saknar i viktiga avseenden nödvändiga åtgärder.
            </seg>
            <seg n="12730df7">
              Propositionen eller utvecklingsplanen, som regeringen har valt
              att kalla den innehåller faktiskt gott om utförliga redogörelser
              för äldreomsorgens brister. Det är bra. De utvecklingsområden
              som regeringen pekar ut täcker in stora delar av äldreomsorgens
              problemkomplex. Utvecklingsplanen är dock inte enligt Kristdemokraternas
              uppfattning tillräckligt konkret på avgörande punkter. Regeringen
              hänvisar envist till kommande utredningar, delegationer och regeringsuppdrag
              har ni hört det förut? och inte minst till 2006 års vårproposition,
              men när det gäller äldreomsorgen har det redan presterats ett
              överflöd av utredningar, politiska målsättningar och honnörsord.
              Dessutom finns det redan en handlingsplan för äldrepolitiken,
              herr talman, vilken antogs av riksdagen 1998. I så måtto är utvecklingsplanen
              ett oönskat dacapo. Samma löften, samma retorik och samma plan
              har i stor utsträckning redan varit på plats sedan 1998.
            </seg>
            <seg n="6a79d04d">
              Vid en närmare granskning visar det sig dock att de gamla målsättningarna
              inte har uppfyllts. En ny mandatperiod och ett nytt ansvarigt
              statsråd ursäktar faktiskt inte det misslyckandet. När den socialdemokratiska
              regeringen utlovar satsningar och förbättringar inom äldreomsorgen
              glömmer man sitt kollektiva ansvar för de senaste elva årens utveckling.
            </seg>
            <seg n="7b6cce44">
              Att försöka förbättra vården av och omsorgen om äldre är nödvändigt,
              men den socialdemokratiska regeringens ensidiga vård- och omsorgsperspektiv
              missar också de många äldre med lång erfarenhet av deltagande
              i samhällslivet som obevekligt ställs vid sidan av när den formella
              pensionsåldern inträtt. Åldersdiskriminering är förmodligen den
              vanligaste formen av diskriminering i vårt land. Det krävs både
              en förändrad attityd till äldre och lagstiftning för att råda
              bot på detta. För att vi ska klara de utmaningar vårt land ställs
              inför behöver vi ta till vara den kraft och den livserfarenhet
              som finns hos äldre människor.
            </seg>
            <seg n="cfb4cc5f">
              Det står utom allt tvivel att det behövs ett omfattande program
              för att rätta till bristerna inom äldreomsorgen. Det är inte bara
              äldreomsorgens nuvarande brister och problem som motiverar detta
              utan också demografin med en allt större andel äldre i befolkningen.
            </seg>
            <seg n="9ff2ab1b">
              En sammanfattning av elva socialdemokratiska regeringsår ser
              ut som följer. Jag ska nämna några punkter.
            </seg>
            <seg n="dbc13f9a">
              Slutligen ett stort men kanske nonchalerat problem: Ensamhet
              och isolering plågar oerhört många äldre i dag. De, fru talman,
              som är mest ensamma enligt en professor jag har talat med i veckan
              är ensamstående kvinnor utan barn. De känner i dag i Sverige en
              stor och besvärande ensamhet. Aldrig så goda materiella förhållanden
              kan inte uppväga ensamhet, sysslolöshet och tristess. Inom äldreomsorgen
              behövs mer av mänsklig samvaro och gemenskap, mer av närvärme.
            </seg>
            <seg n="73693534">
              Kristdemokraterna har ett stort antal förslag som ska råda bot
              på det här. Allianspartierna arbetar för och har förenat sig exempelvis
              om fritt val inom äldreomsorgen, som Erik Ullenhag talade om.
              För mig är det bara självklart att vi människor är olika. Vi är
              olika när vi föds, vi är olika när vi är mitt uppe i livet och
              vi är olika när vi är äldre. Därför är det så självklart att alla
              ska ha möjlighet, alla ska ha frihet att välja hur man vill ha
              det i sin omsorg. Vi olika människor ska med trygghet kunna säga
              hur vi vill ha det.
            </seg>
            <seg n="ce7f798e">
              Vi tycker också att det ska vara lätt för olika aktörer att etablera
              sig inom hemtjänsten. Vi har i vår reservation 23 beskrivit hur
              vi har tänkt oss det.
            </seg>
            <seg n="c1ef15a5">
              En boendegaranti har Kristdemokraterna föreslagit som i ett första
              skede, eftersom vi måste anpassa oss till verkligheten, ska innebära
              att om man fyllt 85 år har man själv rätt, utan behovsbedömning,
              att välja var man vill bo. Vi tycker att det ska få växa fram
              en mängd olika boendeformer, och gemenskapsboendeformer tror vi
              mycket på. Därför har Kristdemokraterna i sin budget avsatt 1
              miljard för att stimulera olika boenden.
            </seg>
            <seg n="48503fe7">
              Värdighetsgarantin har vår förre partiledare, Alf Svensson, ofta
              talat sig varm för. Det är lite av en princip för oss kristdemokrater.
              Det handlar om värdighet i förhållande till människor. Även om
              man inte själv kan tala för sig ska man behandlas med denna värdighet.
              Det finns en reservation också, om ni vill läsa mer om detta.
            </seg>
            <seg n="1eb6948b">
              Stöd till anhörigvården är också för oss en självklarhet. Därför
              har vi föreslagit att vi ska byta ut ett ord i socialtjänstlagen
              där det nu står att man bör bli skyldig att stödja äldre till
              att man skall vara skyldig att stödja äldre anhörigvårdare.
            </seg>
            <seg n="b4190094">
              När det gäller behovsbedömningen, eller biståndsbedömningen,
              som det heter, behöver vi en förändring för att den ska bli mer
              rättssäker. Jag har en känsla av att väldigt många av behovsbedömningarna
              inte utgår från den enskilde utan från hur mycket resurser man
              har att ge. Finns det exempelvis inga särskilda boenden får man
              inte heller det behovet stadfäst.
            </seg>
            <seg n="cd968f12">
              När det gäller demensutredningar är det, som Cristina Husmark
              sade, pinsamt att vi 2006 ska behöva säga i den här kammaren att
              alla som får demensliknande symtom har rätt till en utredning.
            </seg>
            <seg n="0c6ab53a">
              Avslutningsvis, fru talman, har det nu skrivits in något om sanktionsprincipen
              mot kommuner som inte uppfyller vad man har fått i sin biståndsbedömning.
              Det är klart att det är bra att ge en signal om att människor
              ska få det de har bedömts ha behov av. Men vad jag och flera andra
              tycker är egendomligt är att staten ska ha de bötesbelopp som
              kommunen ska kunna dömas till. Visst behöver staten pengar, men
              varför ska de inte på något sätt komma den äldre människan till
              del i stället? Då menar jag inte att man ska sätta in 100 000
              kr på en bankbok, men personen kanske behöver mer hemtjänst, en
              personlig assistent som kan hjälpa till tills man får exempelvis
              sitt särskilda boende. Det här är en viktig principfråga eftersom
              det är den äldre personen som behöver någonting för sin egen situations
              skull. Därför, fru talman, tror jag att vi måste fundera mer på
              detta.
            </seg>
            <seg n="c503f47b">
              Vi kommer att återkomma om de här frågorna i den nya regering
              som kommer att tillträda efter den 17 september.
            </seg>
          </u>
          <note type="speaker" n="51074062">
            Anf. 65 ANNIKA QARLSSON (c):
          </note>
          <u who="annika_qarlsson_6d41d7" xml:id="i-3583837aa492a7af-0" n="bea31df6">
            <seg n="d32db413">
              Fru talman! Nationell utvecklingsplan för vård och omsorg om
              äldre det är många människor runtom i landet som är involverade
              i den. Vi har många äldre, men vi har också otroligt många anhöriga
              som berörs av det här, och fler och fler blir det.
            </seg>
            <seg n="527265b4">
              Vården och omsorgen om äldre har under senare år präglats av
              växlande problem. Det har varit många olika sorters problem, men
              det har hela tiden funnits frågor att ta itu med.
            </seg>
            <seg n="08b85da4">
              Trots att antalet äldre har blivit alltfler har beviljandet av
              hemtjänst och särskilt boende snävats åt på många håll under de
              senaste åren. Antalet platser har, som vi har hört tidigare i
              debatten, minskat kraftigt, trots att det finns ett mycket stort
              vård- och omsorgsbehov.
            </seg>
            <seg n="b965d868">
              För äldre med mindre funktionsnedsättningar och hälsoproblem
              har den vanskligaste lösningen varit omsorg i det egna hemmet.
              Vi minns att det många år tillbaka fanns ett stort behov av att
              göra det mer flexibelt, att man inte alltid måste in på hemmet.
              Nu har pendeln slagit över åt det andra hållet. Det vill till
              att ha kontakter eller vara mycket dålig för att över huvud taget
              få möjlighet att komma in på ett äldreboende.
            </seg>
            <seg n="93d30b12">
              Vi kan också se att det finns problem i vårdkedjan, mellan de
              olika aktörerna. Det behövs mer till. Från dessa olika perspektiv
              är regeringens proposition självklart ett välkommet uppvaknande.
              Många av förslagen är krav som både Centerpartiet och många andra
              partier har ställt under många år. Däremot är vi inte riktigt
              överens om inriktningen. Det som också kan ifrågasättas är trovärdigheten
              i propositionen. Precis som både Cristina, Erik och Chatrine har
              tagit upp tidigare ser vi att vallöftena om 10 000 nya platser
              har blivit 13 000 färre platser. Man får vara väldigt varsam när
              det gäller löften på det här området eftersom de i stället blir
              det motsatta.
            </seg>
            <seg n="782542de">
              Vi kan också fundera över inriktningen. Centerpartiets kritik
              mot regeringsförslaget riktar sig mot ambitionen att öka regelstyrningen
              och att minska flexibiliteten i äldreomsorgen och vården. I stället
              bör den förbättringskraft tas till vara som ligger i att öka de
              äldres inflytande över vården och omsorgen. I stället ska man
              fokusera på bra kvalitet utifrån den äldres subjektiva synvinkel
              snarare än ett stelbent regelverk. På så vis, är vi övertygade
              om, kommer förutsättningar att skapas för en varierad äldreomsorg,
              driven av en mångfald utförare där både personalens och de äldres
              kunskaper, önskemål och erfarenheter kan samverka för att utveckla
              äldreomsorgen.
            </seg>
            <seg n="a4eae3a9">
              Vi tror inte på att fler byråkrater, fler regler eller mer lagstyrning
              kommer att göra det hela bättre. Det handlar mer om att få fler
              händer i vården, inte i administrationen.
            </seg>
            <seg n="de8ffcb9">
              Jag är helt övertygad om att i detta inflytande ligger en förbättringskraft.
              Chatrine tog upp en viktig fråga, nämligen våra fria val. Det
              är något som tydligen ter sig hotfullt för dem som har majoriteten
              i utskottet och i denna kammare än så länge. Vi vill införa en
              lagstiftning som ger just fritt val i äldreomsorgen. Det innebär
              bland annat att äldre som är berättigade till särskilt boende
              i största möjliga utsträckning ska ges möjligheter att välja boendeform
              och kommun. Valfriheten ska även gälla hemtjänstinsatser som dagverksamhet,
              korttidsboende och hemsänd mat. Kommunen ska vara skyldig att
              informera medborgarna om vilka valmöjligheter som står till buds.
              Systemet för fritt val ska utformas enkelt. Det ska vara enkelt
              för medborgarna att förstå och nyttja samt enkelt för det offentliga
              att hantera. Det ska också vara enkelt för utförare av välfärdstjänster
              att ta sig in på marknaden. För att garantera trygghet och kvalitet
              behövs självklart en kvalitetssäkring, nämligen en certifiering
              av utförare av välfärdstjänster.
            </seg>
            <seg n="9b1afbe4">
              I det här finns både tydlighet och långsiktighet i arbetet. Det
              kommer att vara både stabilt och tryggt för de medborgare och
              utförare som finns inom dessa områden.
            </seg>
            <seg n="a18e48f0">
              I dag har vi en verksamhet som är spridd över hela landet och
              kan se olika ut. En del av de saker som tas upp i propositionen
              eller i betänkandet i dag innebär likriktning, inte att öppna
              upp för lokala flexibla lösningar. Det val som alliansens partier
              har gjort handlar mer om att ge en lagstadgad rätt till vad man
              ska kunna utkräva. Däremot ska de som utför vården och verksamheten
              göra det utifrån lokala förutsättningar och önskemål från personer
              i vården.
            </seg>
            <seg n="ce65b136">
              Dessa förslag bygger mycket på dem som är i vården i dag. De
              ger också möjlighet till utveckling för dem som jobbar i vården
              men också för dem som drar ett stort och tungt lass, nämligen
              de anhöriga som finns runtomkring våra äldre. De behöver stöd.
              Det behövs utbildning och utveckling för dem som jobbar inom vården,
              men det krävs också stöd till de anhöriga.
            </seg>
            <seg n="3d18a718">
              Jag står självklart bakom Centerpartiets alla reservationer i
              betänkandet, men jag har valt att för tids vinning yrka bifall
              till en reservation. Jag har landat på att jag yrkar bifall till
              reservation 41.
            </seg>
            <seg n="f08002fe">
              Någonstans finns där de allra viktigaste personerna, nämligen
              de som är i övergångsfasen. Det är de som fortfarande bor hemma
              och klarar sig med förhållandevis liten hjälp eller litet stöd
              men som ska till att ta steget över till att kanske flytta in
              i ett särskilt boende.
            </seg>
            <seg n="c0cb6fd2">
              De anhöriga har ett tufft jobb i dag. De har inte det stöd de
              skulle kunna kräva för att de ska orka kanske en längre period
              än vad de gör i dag.
            </seg>
            <seg n="bd8b0161">
              Jag åkte taxi i morse, och chauffören berättade om sin egen situation.
              Den handlar om att när hon jobbar dagtid finns någon hemma och
              ser till att hennes man kommer upp och får mat på bordet. Mer
              är det inte. Allt det andra tunga omsorgsarbetet finns kvar när
              hon har jobbat sina 40 timmar. I stället skulle hon behöva få
              ytterligare hjälp med den tunga omsorgen, daglig hygien och så
              vidare. Då skulle hon kunna umgås och vara en del av den sociala
              gemenskapen i stället för att ta vid där personal skulle behöva
              ta ett större ansvar.
            </seg>
            <seg n="d644e150">
              Allt det stora ansvaret hamnar i knäet på anhöriga. Hon har försökt
              att få avlastning, men eftersom hennes man inte vill komma in
              på avlastning har hon ingen möjlighet att kräva något. Jag nästan
              uppmanade henne att själv begära en plats på avlastningshem. Då
              kanske hon skulle få den hjälp som behövs.
            </seg>
            <seg n="41dc2f11">
              Det finns fortfarande enormt mycket att göra. Om dessa personer
              skulle välja att gå i strejk en dag eller en vecka skulle hela
              vårt sociala välfärdssystem braka ihop. De gör ett så enormt arbete
              i dag.
            </seg>
            <seg n="4ac1a44c">
              Vi har ett förslag som jag vet är otroligt ifrågasatt hos vänsterkartellen.
              Det handlar om att få det dagliga arbetet att flyta och fungera.
              Vi hävdar att avdragsrätt för hushållstjänster skulle vara ett
              bra förslag som skulle kunna stärka enskilda människors möjligheter
              att få hjälp utan att det finns ett beslut just om deras enskilda
              situation.
            </seg>
            <seg n="1ef9ecd6">
              En av de viktigaste sakerna i betänkandet för en ny regering
              att ta med sig i höst handlar om att sluta omyndigförklara våra
              äldre.
            </seg>
          </u>
          <note type="speaker" n="9c2d8b01">
            Anf. 66 LARS U GRANBERG (s):
          </note>
          <u who="lars_u_granberg_4690db" xml:id="i-6a077d095f5d002b-0" n="e0a57cfe">
            <seg n="d09ef073">
              Fru talman! Det är en viktig dag i dag. Den här debatten visar
              hur viktigt ämnet är.
            </seg>
            <seg n="6f752a2a">
              Samtidigt har det fattats viktiga enskilda beslut på äldreområdet
              under de senaste åren. Det är maxtaxan i äldreomsorgen, tandvårdsreformen
              för äldre och skärpt tillsyn av äldreomsorgen. Det är tre exempel.
            </seg>
            <seg n="206cea4f">
              Dagens ärende, den nationella utvecklingsplanen för äldreomsorgen,
              innebär en start för en samlad, långsiktig och uthållig statlig
              satsning på att förstärka och utveckla svensk äldreomsorg. De
              samlade resurserna till de äldre ska öka successivt med 10 miljarder
              kronor under de kommande tio åren.
            </seg>
            <seg n="56079550">
              Vårpropositionen, som presenterades den 18 april, och som ska
              behandlas senare i kammaren, innebär att de ekonomiska satsningarna
              startar redan i år utifrån de prioriteringar som anges i den nationella
              handlingsplanen. Det handlar om 600 miljoner kronor redan i år
              för att förbättra vården och omsorgen om de mest sjuka och förbättra
              hemsjukvården.
            </seg>
            <seg n="c7015993">
              För 2007 och 2008 avsätts 1 miljard kronor per år. Resursförstärkningarna
              ska bland annat användas till rehabilitering, nutritionsarbete,
              läkemedelsgenomgångar och förstärkt läkarmedverkan i såväl särskilda
              boenden som hemsjukvård.
            </seg>
            <seg n="258b7371">
              Från och med nästa år och år 2008 satsas 200 miljoner kronor
              på att förbättra och förstärka demenssjukvården. Grunden för den
              prioriteringen är att vården och omsorgen om de svårast sjuka
              äldre behöver förstärkas. Många av de äldre lider av flera olika
              sjukdomar samtidigt och behöver ha kontakt med flera olika läkare,
              sjuksköterskor och annan vårdpersonal. De äldres möjligheter att
              få rätt till hjälp försvåras av brist på samordning.
            </seg>
            <seg n="9f05ca24">
              Ett annat område som prioriteras i det första steget är de äldres
              boende. De flesta äldre vill så länge som möjligt bo kvar hemma,
              men när behovet av hjälp blir så stort att man är i behov av särskilt
              boende eller motsvarande måste man kunna få ett sådant boende.
              I dag råder det brist på platser just i särskilda boenden i ganska
              många, men inte i alla, kommuner, och det leder till väntetider
              och kortsiktiga lösningar. Därför satsas i det första steget 250
              miljoner kronor i ett investeringsstöd till kommunerna för ny-
              och ombyggnad av särskilda boenden och gemenskapslokaler. En särskild
              boendedelegation inrättas för att följa och analysera behoven
              och utvecklingen av boendefrågorna för de äldre.
            </seg>
            <seg n="76c00235">
              Alla ska, oavsett var i landet man bor, kunna lita på att äldreomsorgen
              är tillräckligt bra den dag man behöver den. Under de senaste
              åren har den statliga tillsynen av kommunernas äldreomsorg förstärkts
              kraftigt, och nu ska en särskild utredare få i uppdrag att föreslå
              åtgärder som stärker tillsynen inom den del av äldreomsorgen som
              regleras av socialtjänstlagen.
            </seg>
            <seg n="349cac73">
              För att stärka rättssäkerheten för de äldre föreslås en rapporteringsskyldighet
              för kommunerna när de inte verkställer fattade beslut enligt socialtjänstlagen,
              till exempel beslut om plats i särskilt boende. Som en yttersta
              åtgärd, tänkt att användas i ett mindre antal fall, ska en sanktionsavgift
              införas för att säkerställa att fattade beslut verkställs inom
              rimlig tid.
            </seg>
            <seg n="1a0ddd49">
              Tidigare har det funnits en lucka här. Man får ett positivt beslut
              och ett positivt beslut kan inte överklagas men beslutet genomförs
              inte. Ett missförstånd gäller ett påstående som vi ibland får
              när man frågar om staten ska överpröva kommunernas bedömningar
              av de äldres behov. Men det är inte det som det handlar om. Här
              handlar det om personer som kommunen själv bedömt har behov av
              en viss åtgärd men där åtgärden inte genomförs inom rimlig tid.
              Det handlar alltså inte om en överprövning av kommunernas bedömningar.
            </seg>
            <seg n="86d7031b">
              En viktig satsning i äldreutvecklingsplanen som startar redan
              nästa år handlar om att Sverige har många äldre med annat modersmål
              än svenska. Det ställer särskilda krav på vården. En särskild
              stimulanssatsning på 50 miljoner kronor per år görs 20072008 för
              att stimulera en utveckling av en äldreomsorg som är anpassad
              för ett samhälle där det bland gruppen äldre finns olika förstaspråk.
              Det är helt klart att förstaspråket har en speciell betydelse
              under ålderdomen, och äldreomsorgen måste då anpassas till detta,
              med viss tillgång till flerspråkiga personer med mera.
            </seg>
            <seg n="17037a84">
              De äldre håller sig allt friskare allt högre upp i åren. Problemen
              och ohälsan kommer i genomsnitt vid en högre ålder jämfört med
              förr i tiden. När vårdbehoven kommer handlar det ofta om flera
              olika sjukdomar och åkommor samtidigt. Det gör att de äldres behov
              är mer komplexa och sammansatta. Kraven på personalen ökar i och
              med detta.
            </seg>
            <seg n="2cd144d9">
              På tio års sikt kommer också många anställda i äldreomsorgen
              att pensioneras, och det är viktigt att höja omvårdnadsyrkets
              status och erbjuda goda arbetsvillkor och utvecklingsmöjligheter.
              En särskild utredare kommer att tillsättas med uppdrag att föreslå
              ett nationellt system för yrkeskrav, kompetensutveckling och åtgärder
              för att underlätta den framtida kompetensförsörjningen inom äldreomsorgen.
            </seg>
            <seg n="8c31ca48">
              För att lägga en stabil grund för det fortsatta utvecklingsarbetet
              håller två stora satsningar på kompetensutveckling för äldrevården
              på att genomföras just nu, Kompetensstegen och utbildningsvikariat.
              De här satsningarna omfattar totalt 3 ½ miljard kronor för åren
              20052007.
            </seg>
            <seg n="8c4c8a67">
              Samhället har en viktig roll att underlätta för äldre så att
              de kan bo kvar hemma så länge de vill. Förutom vårdinsatserna
              är ett viktigt område att underlätta vardagliga sysslor. För dem
              som behöver hjälp med att laga mat, städa och handla erbjuder
              kommunerna hemtjänst, men även äldre som inte är tillräckligt
              sjuka för att få hemtjänst kan behöva extra hjälp i hemmet. Redan
              i dag finns det olika konstruktioner när kommunen erbjuder enklare
              men viktig hjälp som avhjälper en rad orsaker till olyckor och
              problem. Ibland heter de Fixar-Malte och ibland något annat men
              med samma grundidé.
            </seg>
            <seg n="8347a8c5">
              Det har varit oklart rättsligt hur det här ska hanteras och om
              det är möjligt att ge hjälp utan särskild behovsprövning. Vi löser
              nu det lagstiftningsmässigt genom att kommunerna ges lagliga möjligheter
              att utan föregående behovsprövning erbjuda tjänster som förebygger
              skador, olycksfall eller annan ohälsa för alla som är äldre än
              67 år.
            </seg>
            <seg n="630b1d5d">
              Fru talman! Det går bra för Sverige. Det goda ekonomiska läget
              innebär att våra gemensamma resurser växer. Vi har råd att bygga
              ut och förstärka den svenska välfärden. Att utveckla äldreomsorgen
              blir det stora kommande sociala välfärdsprojektet. Dagens ärende
              innebär starten på en stor, långsiktig och uthållig sammanhållen
              förstärkning av svensk äldreomsorg. Att utveckla välfärden för
              alla är för oss socialdemokrater oändligt mycket viktigare än
              sänkta skatter.
            </seg>
          </u>
          <note n="f1a6a429">
            Med det, fru talman, yrkar jag bifall till förslagen i betänkandet
            och avslag på samtliga reservationer.
          </note>
          <note type="speaker" n="9b983ca1">
            Anf. 67 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-348f8f8418afa54c-0" n="6614ea85">
            <seg n="33101ade">
              Fru talman! Det går bra för Sverige, säger Lars U Granberg. Jag
              säger inte emot, men jag vill ändå skicka med en brasklapp. Alltfler
              undrar i dag hur länge det ska vara bra och om det verkligen finns
              fog för att tro att det här ska vara början på en gyllene era
              av något slag. Det finns faktiskt motstridiga uppgifter om detta.
            </seg>
            <seg n="2438b469">
              Detta är en viktig dag, säger Lars U Granberg. Ja, det säger
              man varje gång man lägger fram en plan om äldreomsorgen. Men det
              har inte hänt så mycket. Maxtaxa inom äldreomsorgen ja, det tackar
              de allra rikaste för. Kommunerna går på knäna och säger att reformen
              inte var ordentligt kostnadsberäknad. Tandvårdsstödet, säger Lars
              U Granberg. Då kan inte Lars U Granberg ha läst Riksrevisionens
              bistra kritik av den reformen, underfinansieringen och den totala
              okontroll som detta har inneburit. Lars U Granberg borde läsa
              den innan han börjar säga någonting om tandvårdsstödet.
            </seg>
            <seg n="9ab449ea">
              Sedan talar Lars U Granberg om sanktioner, som Chatrine Pålsson
              också var inne på. Om en äldre person som har fått rätt till en
              insats inte får den av kommunen kommer kommunen att straffbeläggas
              av länsstyrelsen med en avgift. Då tycker jag att det ska vara
              självklart att den avgiften går till den gamla och sjuka. Men
              i betänkandet står det så här: Genom en ändring i socialtjänstlagen
              ska en kommun som inte inom skälig tid tillhandahåller bistånd
              åläggas betala en särskild avgift. Avgiften ska tillfalla staten.
            </seg>
            <seg n="e985f506">
              Är det med de pengarna ni ska betala 1 miljard kronor, de pengar
              som ni inte vill förklara för mig varifrån ni vill ta?
            </seg>
          </u>
          <note type="speaker" n="723236eb">
            Anf. 68 LARS U GRANBERG (s) replik:
          </note>
          <u who="lars_u_granberg_4690db" xml:id="i-6a077d095f5d002b-1" n="e0a57cfe">
            <seg n="dcb5e621">
              Fru talman! Att Cristina Husmark Pehrsson har svårt att i riksdagens
              kammare ge sitt stöd till bilden av att det går bra för vårt samhälle
              just nu kan jag förstå. Jag kan bara göra en jämförelse. Om man
              tar en titt på kommunsfären ser man att 95 % av kommunerna i dag
              har ett överskott. De samlade vinsterna i kommunsfären är i dag
              uppe i 13 miljarder kronor. Då kan man väl inte säga att det går
              speciellt dåligt i samhället utanför den här byggnaden.
            </seg>
            <seg n="2642355b">
              Jag ska ställa en fråga. Cristina Husmark Pehrsson tog ju upp
              en hel del i sitt huvudanförande. Moderaterna står och säger att
              man är för att värna och prioritera de äldre. Men du tog ju själv
              upp stora problem och vad ni vill göra: högkostnadsskydd för de
              äldre, läkemedelsförmånen, subventionerna, 25-kronan. Jag skulle
              vilja få veta av Cristina Husmark Pehrsson angående de 250 miljarderna
              i skattesänkning: På vilket sätt gynnar det de äldre?
            </seg>
          </u>
          <note type="speaker" n="cc87c7e7">
            Anf. 69 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-348f8f8418afa54c-1" n="6614ea85">
            <seg n="905848fd">
              Fru talman! De 25 kronorna ska ställas mot de 240 som Lars U
              Granberg och regeringen har lagt på de gamla och sjuka som behöver
              delbetalning på sina läkemedel. 240 kr är inte ett högkostnadsskydd
              på 1 800 kr. Det är att kasta sten i glashus, Lars U Granberg.
            </seg>
            <seg n="3eee6657">
              De 250 eller 240 miljarderna är inte aktuella. Så det behöver
              vi inte tala om.
            </seg>
            <seg n="0460e0d0">
              Jag skulle i stället vilja tala om personalen. Lars U Granberg
              säger att vi ska höja statusen. Jag håller med. Jag är sjuksköterska.
              Jag har jobbat som sjuksköterska i 30 år. Jag tycker det är helt
              riktigt. Men det gör ni med plusjobb. Det är två års jobb som
              håller över valet och som innebär: ingen a-kassa, ingen sjukskrivning,
              ingen arbetsrättslig trygghet på något sätt. Hur är det att höja
              statusen för personalen?
            </seg>
            <seg n="8529f486">
              Jag skulle också vilja ställa en fråga till Lars U Granberg eftersom
              jag inte får någon förklaring angående sanktioner utan pengarna
              går till staten. De 50 miljonerna som ni ska ge för att stödja
              vård och omsorg till äldre med ett annat språk har vi föreslagit
              jättelänge. Ni är välkomna. Tack så mycket för att ni föreslår
              det! Men varför sluta med invandrare och ett annat språk? Vad
              händer med de döva, de stumma, de blinda? Vad händer med dem som
              vill flytta till ett kristet hem? Vad händer med dem som vill
              flytta till ett hem för homosexuella? Varför ska bara de med ett
              invandrarspråk få denna hjälp?
            </seg>
          </u>
          <note type="speaker" n="17746389">
            Anf. 70 LARS U GRANBERG (s) replik:
          </note>
          <u who="lars_u_granberg_4690db" xml:id="i-6a077d095f5d002b-2" n="e0a57cfe">
            <seg n="3a1e1303">
              Fru talman! Jag ska svara. Sanktionsavgifterna varför staten?
              Vi tror inte på den variant som Cristina Husmark Pehrsson tillsammans
              med Chatrine Pålsson och Kristdemokraterna står för. Vi tror inte
              på det. Vi tror inte att vi ska öppna dörren för kommunerna och
              ge dem en möjlighet att betala på ett sätt för att sedan kunna
              komma undan att åtgärda det egentliga problemet.
            </seg>
            <seg n="abdce63b">
              Cristina Husmark Pehrsson, 250 miljarder kronor i skattesänkningar
              är borta. Under moderatstämman i Örebro 2005 hade ni med det.
              I den offentliga debatten kan det framstå som att Reinfeldt är
              ointresserad av att sänka skatterna. Det är helt fel.
            </seg>
            <seg n="ee4672d6">
              Man hör ju titt som tätt i mediedebatten att de 250 miljarderna
              fortfarande är kvar. Vi kommer att ha en valrörelse där vi kommer
              att ligga på och vilja ha svar på varför man ska ta bort 250 miljarder
              kronor som är betydligt mer än de kostnader som är för alla anställda
              inom den kommunala sektorn. Varför inte använda de pengarna för
              att ge en bra omsorg till de äldre människorna?
            </seg>
          </u>
          <note type="speaker" n="671961eb">
            Anf. 71 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-d51af0c477590c7f-1" n="106cb816">
            <seg n="dc98b102">
              Fru talman! Jag vill haka på där Lars U Granberg slutar. Sluta
              att prata om de 250 miljarderna! Det är ju era siffror som ni
              håller på med som en taktik i valrörelsen. Det är ingen sanning
              i dag. Punkt.
            </seg>
            <seg n="e4e3eef7">
              Nu ska jag tala om en grupp människor som ligger mig mycket varmt
              om hjärtat. Det är de demenssjuka. 140 000 människor räknar man
              med i dag lider av någon form av demenssjukdom. Vi som är här
              vet inte om det är just vi som kommer att vara de som kan bli
              sjuka framöver.
            </seg>
            <seg n="fc4717d5">
              Trots allt har vi i riksdagen beslutat att människor med nedsatt
              autonomi som inte själva kan tala för sig ska komma i prioriteringsgrupp
              ett. Det beslutade vi 1997 i den här kammaren.
            </seg>
            <seg n="34585eaa">
              Jag har då en fråga till Lars U Granberg. Vi vet att knappt två
              av tio behandlas för sin demenssjukdom. Varför har inte regeringen
              och Socialdemokraterna lyckats hitta lösningar på detta oerhört
              stora problem?
            </seg>
          </u>
          <note type="speaker" n="921969b1">
            Anf. 72 LARS U GRANBERG (s) replik:
          </note>
          <u who="lars_u_granberg_4690db" xml:id="i-6a077d095f5d002b-3" n="e0a57cfe">
            <seg n="fbfb184e">
              Fru talman! Det kan väl vara så att man från den borgerliga sidan
              inte vill kännas vid de 250 miljarderna i skattesänkningar och
              utfästelser om det. Maud Olofsson uttrycker det så här: Det har
              jag lovat.
            </seg>
            <seg n="7543da0a">
              (TREDJE VICE TALMANNEN: Jag vill påminna om att den här repliken
              gäller Kristdemokraternas representant.)
            </seg>
            <seg n="14b931c7">
              Ja, vi lämnar det. Men det finns uttalanden från partiledare
              om att hela alliansen står bakom en sådan skattesänkning.
            </seg>
            <seg n="c8c1a703">
              När det gäller demenssjuka satsar vi 200 miljoner i ett första
              skede. Vi gör det för att vi ser att vi behöver få folk som anställs
              med kunskap inom det området. Det är en målsättning om diagnos
              i utskottet, men vi säger att behovet finns att anställa folk
              i första skedet. Därför satsar vi de 200 miljonerna.
            </seg>
          </u>
          <note type="speaker" n="482fb5eb">
            Anf. 73 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-d51af0c477590c7f-2" n="106cb816">
            <seg n="999070f7">
              Fru talman! Jag vill be Lars U Granberg att se till att jag får
              den skrift där det står att alliansen har bestämt sig för att
              sänka med 250 miljarder.
            </seg>
            <seg n="d72c3914">
              Göran Hägglund och Kristdemokraterna brukar förklara det så här:
              Eftersom vi vill ha fler människor i jobb ska fler människor betala
              skatt. Då blir det inte lika mycket per person. Det är en ganska
              enkel match.
            </seg>
            <seg n="47b07b87">
              När det gäller de demenssjuka är det 4 % av vårdpersonalen som
              är sjuksköterskor i hemtjänsten. När det gäller demenssjukdomar
              över huvud taget är de mycket speciella och fordrar kompetens.
              Det har alla verifierat och vidimerat. Jag är glad för att regeringen
              satsar på demenssjuka, Lars U Granberg, men jag skulle vilja fråga
              varför det inte har hänt mer hittills. Nu har vi valår. Jag tycker
              att det känns pinsamt att få besked från olika delar av landet
              att demenssjuka inte ens har rätt att få en adekvat utredning.
            </seg>
            <seg n="acb7396a">
              Jag som sjuksköterska vet att man kan ha andra sjukdomar, kroppsliga
              sjukdomar, som ger samma symtom. Om man inte blir utredd kan man
              inte få den behandling som kanske behövs. Det kanske inte är en
              demenssjukdom eller alzheimer. Det kanske är en annan kroppslig
              sjukdom som gör att man missar någonting. Min känsla är att om
              man har uppnått en viss ålder är det inte lika viktigt att utreda
              det. Jag tycker att det är oerhört viktigt att vi har det som
              ett avstamp att från och med nu ska alla med demensliknande symtom
              utredas enligt de regler som finns. Kan Lars U Granberg lova mig
              att arbeta för detta?
            </seg>
          </u>
          <note type="speaker" n="734623ca">
            Anf. 74 LARS U GRANBERG (s) replik:
          </note>
          <u who="lars_u_granberg_4690db" xml:id="i-6a077d095f5d002b-4" n="e0a57cfe">
            <seg n="823ff2cd">
              Fru talman! Jag kan lova Chatrine Pålsson att vi i det här skedet
              satsar på att få in folk som jobbar runt människor med demens,
              med att anställa människor. Jag tror att det är en viktig del
              i det.
            </seg>
            <seg n="ce69c6e5">
              Sedan är det en tioårig satsning på 10 miljarder kronor. I propositionen
              och i betänkandet framgår det tydligt att vi kommer att ha behov
              av att återkomma löpande, att flytta fram positionerna på områden
              under en löpande tioårsperiod.
            </seg>
            <seg n="995ad411">
              Våra ambitioner är att satsa de 10 miljarder kronorna och att
              göra den svenska äldreomsorgen till världens bästa äldreomsorg.
            </seg>
          </u>
          <note type="speaker" n="6f0b5e33">
            Anf. 75 INGRID BURMAN (v):
          </note>
          <u who="ingrid_burman_114164" xml:id="i-daad77b6ad646401-0" n="cfdf43f2">
            <seg n="149b9ded">
              Fru talman! Orden är stora i dag. Jag kan inte låta bli att börja
              med att kommentera lite av det jag har hört.
            </seg>
            <seg n="168c6f40">
              Först säger Cristina Husmark Pehrsson att om vi ser brister i
              den generella välfärden och vill fortsätta att bygga på den är
              det fel, för de bristerna har ju inte varit åtgärdade tidigare.
              Därför behöver vi inte åtgärda dem nu heller. Då menar hon Socialdemokraterna,
              Vänsterpartiet och Miljöpartiet. Jag tycker att det är en mycket
              märklig inställning.
            </seg>
            <seg n="56c73f13">
              Sedan kommer Erik Ullenhag upp. Han har uppenbarligen inte läst
              den nationella handlingsplanen, skulle jag vilja säga. Han säger
              att den medicinska vården inte är bra och att det är fel på massor
              och sedan reserverar sig Folkpartiet mot fler läkartimmar i vården
              för de äldre, och man reserverar sig mot att man vill göra en
              helhet kring hemsjukvården. Det tycker jag är märkligt.
            </seg>
            <seg n="85c08cd3">
              Sedan säger man: Ja, men det fanns ju en handlingsplan för sisådär
              åtta år sedan 1998 tror jag att det var. Nu lägger vi fram en
              ny handlingsplan. Varför är det mer trovärdighet i den här då?
              Jo, det är en stor trovärdighet i den här handlingsplanen. Den
              är bra. Den täcker flera breda områden. Den innehåller till skillnad
              från den förra handlingsplanen lagförslag, och den innehåller
              resurser för redskapen för att man ska kunna genomföra det här.
            </seg>
            <seg n="d29caf89">
              Är det här trovärdigt då? Nja, är det inte så att alliansen är
              mer trovärdig? Jag har läst deras motion till vårpropositionen.
              Tolv rader finns det om äldreomsorgen. Då är jag generös, för
              då har jag räknat också halva rader. Alliansen skriver så här:
              Vi ska satsa 1 miljard på äldreomsorgen. Men så går man in och
              tittar i tabellverket, och då hittar man 300 miljoner till valfrihetsreformen,
              som jag ska återkomma till. Är det trovärdigt att skriva, på de
              där tolv raderna som ägnas åt äldreomsorg, att man satsar 1 miljard,
              medan den som tittar i tabellverket kan se att det är 300 miljoner?
            </seg>
            <seg n="1fa42cb3">
              Det är de stora ordens debatt i dag, det hörs ju. Valet närmar
              sig.
            </seg>
            <seg n="a8c3c492">
              Jag ska prata om den nationella handlingsplanen nu. Äldreomsorgen
              är en av hörnstenarna i den generella välfärdspolitiken. Det är
              viktigt att vi nu går vidare och utvecklar äldreomsorgen. Den
              har varit satt på undantag. Det står här. Under perioder av ekonomiska
              åtstramningar har också äldreomsorgen varit satt på undantag.
              Det har satsats mycket resurser på de multisjuka. Det har inte
              alltid räckt.
            </seg>
            <seg n="8112bc5d">
              Det finns en gemensam ambition hos de tre samarbetspartierna
              att gå vidare, och vi redovisar detta här. Är det då trovärdigt,
              som någon frågade? Ja, för i dag finns det förutsättningar för
              att möta de här utmaningarna. Det finns starka statsfinanser,
              och det finns ökade resurser till kommunerna men då har vi inte
              råd med de gigantiska skattesänkningar som det också har talats
              om i debatten. Är det 250 miljoner? Är det 36 miljoner i ett första
              steg, som Fredrik Reinfeldt säger, eller är det som Maud Olofsson
              säger att skatterna ska ned till den europeiska nivån, det vill
              säga 250 miljoner? Det verkar vara en öppen fråga. Det har vi
              inte råd med om vi nu ska fixa äldreomsorgen, och det ska vi.
            </seg>
            <seg n="565bea62">
              Den plan som vi diskuterar har utarbetats i samarbete mellan
              Vänsterpartiet, regeringen och Socialdemokraterna och i nära samarbete
              med Miljöpartiet, och den sträcker sig tio år framåt. Det är en
              satsning som innehåller både ändringar i lagstiftningen och förstärkningar
              i form av ökade resurser. Vi prioriterar två områden särskilt:
              dels satsningar på de mest sjuka, dels en utbyggnad samt utveckling
              av boendet. Det handlar i korthet om att fortsätta satsa på de
              mest behövande, men inte bara på dem. Först och främst handlar
              det om de multisjuka och de demenssjuka.
            </seg>
            <seg n="88f4a022">
              Det gäller också att öka tryggheten i boendet. Det senare handlar
              bland annat om att stimulera kommunerna att bygga ut platser i
              det särskilda boendet. Det har varit uppe i debatten tidigare.
              Men det handlar inte bara om det särskilda boendet. Det handlar
              också om anpassning av boenden och utbyggnad av gemensamhetslokaler
              för att man ska ha en större social gemenskap och kunna möta varandra.
              Det handlar om en parbogaranti. Det tillsätts en särskild seniorboendedelegation,
              och den ska ledas av Anita Gradin. Jag vet att Ylva Johansson
              med flera presenterade den delegationen i går.
            </seg>
            <seg n="35528cce">
              Det handlar alltså inte enbart om att stimulera kommuner att
              bygga fler platser i särskilda boenden. Nej, det handlar också
              om att hitta och stimulera andra boendeformer som erbjuder den
              sociala gemenskapen, tillgängligheten och tryggheten. Det handlar
              också om en lagändring som gör att kommuner blir skyldiga att
              verkställa sina beslut om till exempel plats i särskilt boende
              inom rimlig tid.
            </seg>
            <seg n="15c8f743">
              För äldre kvinnor och män som har det största omvårdnadsbehovet
              görs en förstärkning genom riktade satsningar på hemsjukvård,
              rehabilitering och bättre användning av läkemedel genom så kallade
              läkemedelsgenomgångar. Kommunerna blir ansvariga för hemsjukvården,
              och läkarmedverkan i hemsjukvården och de särskilda boendeformerna
              stärks. Att säkra läkarmedverkan i särskilda boenden och hemsjukvården
              har varit en viktig fråga för Vänsterpartiet. Det är heller ingen
              hemlighet att vi har varit öppna för att i stället låta kommuner
              anställa läkare. Men den lösning som nu presenteras tycker vi
              är bra. Vi tror att den kommer att fungera, och gör den inte det
              är vi beredda att återkomma till en förnyad diskussion om det
              här.
            </seg>
            <seg n="e452c67d">
              Demenssjuka är en särskilt utsatt grupp där vårdens kvalitet
              ska höjas. Den måste höjas, och därför riktar vi särskilda medel
              till det. I budgeten avsätter vi 200 miljoner kronor för det ändamålet.
            </seg>
            <seg n="708b55da">
              En stor del av äldreomsorgen utförs av anhöriga maka, make, döttrar
              och svärdöttrar. Det är viktigt att de insatserna bygger på en
              ömsesidig önskan, på frivillighet och inte på brister i äldreomsorgen.
              De som ändå har valt att vårda sina närmaste ska ha rätt till
              ett gott stöd från samhället. Därför avsatte vi redan i höstas
              100 miljoner i budgeten för att stödja anhörigvårdare, ett stöd
              som ska permanentas men som vi menar också i en framtid kan komma
              att behöva utökas om det visar sig att det finns behov av detta.
            </seg>
            <seg n="72648ca1">
              Förutom att höja kvaliteten i vården och omsorgen om de äldre
              satsar vi på förebyggande insatser. Det innebär att vi ger kommunerna
              lagliga möjligheter att erbjuda generella serviceinsatser till
              äldre utan biståndsprövning. Man har nämnt det tidigare. Det handlar
              om Fixar-Malte- och Fixar-Lisatjänster, viktiga insatser för att
              förhindra fallolyckor men också för att skapa möjlighet för fler
              att bo kvar i sin invanda hemmiljö om man så vill. Förebyggande
              hembesök och statsbidrag till teknikutveckling är andra exempel
              på insatser som ska underlätta för äldre att få stöd och förebygga
              ohälsa.
            </seg>
            <seg n="120674ac">
              En viktig del av äldreomsorgen är personalen. Där har Vänsterpartiet
              tillsammans med regeringen och Miljöpartiet redan satsat rejäla
              resurser för att höja kompetensen och kvaliteten genom att avsätta
              1 miljard kronor till Kompetensstegen, ett arbete som pågår i
              248 av landets kommuner. En särskild utredare ska tillsättas för
              att föreslå ett nationellt system för yrkeskrav, kompetensutveckling
              och åtgärder för att underlätta den framtida kompetensförsörjningen
              inom äldreomsorgen.
            </seg>
            <seg n="f253c6cb">
              Det är inte minst viktigt att notera att en utvecklingsplan för
              äldreomsorgen också är en viktig jämställdhetspolitisk satsning.
              Majoriteten inom äldreomsorgen är kvinnor som brukare, personal
              och anhörigvårdare. Det är också lätt att konstatera att när anhöriga
              vårdar sina anhöriga får män som vårdar sina anhöriga oftare stöd
              och hjälp av hemtjänsten eller av döttrar än vad kvinnor som vårdar
              anhöriga får och att äldre kvinnor får fler läkemedel än män men
              också äldre och billigare sådana. Äldreomsorgen kännetecknas alltså
              av samma strukturer som det övriga samhället. Därför fastslår
              den nationella handlingsplanen att vi ska ta fram ett jämställdhetsmål
              för äldreomsorgen och att länsstyrelserna får i uppdrag att vid
              sin tillsyn av äldreomsorgen också analysera resultatet utifrån
              ett jämställdhetsperspektiv.
            </seg>
            <seg n="c214598d">
              Det kommer att bli allt viktigare att utveckla nationella styrdokument
              för att garantera likvärdig vård och omsorg över hela landet.
              Nationella styrdokument kan utgöra ett stöd på lokal nivå i arbetet
              med att utveckla kvaliteten, men den lokala nivån kommer utan
              tvekan att vara den viktigaste faktorn för hur äldreplanen kommer
              att få genomslag för våra äldre. Det är därför viktigt att konstatera
              att den nationella handlingsplanen bygger på hela vårdkedjan,
              på ansvar och befogenheter för alla huvudmän, på lagstiftning
              och på ekonomiska resurser. När jag är ute i kommuner och landsting
              hör jag också hur man förbereder sig för att ta sitt ansvar och
              sin del av det som den nationella handlingsplanen föreslår detta
              redan innan riksdagen fattat beslut. Det finns nämligen en önskan
              och en vilja att inrätta servicetjänster, att satsa på personal,
              att satsa på hemsjukvård, att satsa på demensvård och anhörigstöd,
              på flerspråkiga boenden och flerspråkig personal som kan möta
              äldre invandrare. Man ser fram emot de lagändringar och den resursförstärkning
              som den nationella handlingsplanen och vårpropositionen innehåller.
            </seg>
            <seg n="5fd0fe96">
              Fru talman! Egentligen finns det en stor politisk samsyn om att
              vi behöver förstärka och förbättra äldreomsorgen. Men det finns
              också en skarp skiljelinje när vi diskuterar vad vi ska göra.
            </seg>
            <seg n="d6c3eebc">
              Det går en skiljelinje mellan oss som vill förstärka den generella
              omsorgen och som anser att alla ska ha tillgång till den efter
              behov, inte efter plånbokens storlek, och dem som vill rikta resurserna
              till att subventionera för de individer som har möjlighet att
              köpa privata tjänster, så kallade hushållsnära tjänster. Fyra
              av fem låginkomsttagare bland pensionärerna är kvinnor. De är
              inte hjälpta av subventionerade hushållsnära tjänster.
            </seg>
            <seg n="8939e385">
              Det går en skiljelinje mellan oss som långsiktigt vill satsa
              miljarder på att nivåhöja äldreomsorgen och dem som vill sänka
              skatter med om det nu var i storleksordningen 36 eller 50 miljarder,
              eller om det var 250 miljarder, och låta de arbetslösa och sjuka
              betala den skattesänkningen genom lägre ersättningsnivåer i försäkringssystemen.
            </seg>
            <seg n="f48c9838">
              Det går en skiljelinje mellan oss som vill utveckla den offentliga
              omsorgen och dem som tror att individens inflytande ökar genom
              att äldreomsorgen flyttas ut på marknaden till konkurrensutsättning
              och avknoppning. Att vart tredje eller fjärde år tvingas byta
              vårdgivare är dessutom etiskt tveksamt.
            </seg>
            <seg n="bd9c4435">
              För oss i Vänsterpartiet är det självklart att fortsätta att
              utveckla äldreomsorgen inom ramen för den generella välfärden.
              Vi menar att det betänkande som vi nu debatterar är ett stort
              steg i rätt riktning.
            </seg>
            <seg n="0fe6a7b3">
              Det finns en samsyn mellan de tre partier som står bakom betänkandet
              detta till skillnad från de 46 reservationer som de borgerliga
              partierna har fogat till betänkandet och av vilka mindre än en
              fjärdedel är gemensamma.
            </seg>
          </u>
          <note n="98ef3571">
            Fru talman! Jag yrkar bifall till utskottets förslag i betänkandet.
          </note>
          <note type="speaker" n="13980126">
            Anf. 76 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-348f8f8418afa54c-2" n="6614ea85">
            <seg n="71d72133">
              Fru talman! Ja, skiljelinjen går mellan en mängd olika saker
              sade Ingrid Burman. Det håller jag alltså med om. Skillnaden,
              som jag ser det, är främst att vi inte accepterar att så många
              lever i utanförskap.
            </seg>
            <seg n="40d8c21d">
              I dag kunde jag läsa i PRO:s valmanifest att det är viktigt med
              mer resurser till äldreomsorgen. Det är då viktigt att se till
              att utanförskapet minimeras och att alla arbetslösa får arbete.
              Då menar jag inte plusjobb utan riktiga arbeten där man känner
              en tillfredsställelse i att kunna försörja sig själv och på det
              sättet vara med och betala skatt till den välfärd som vi alla
              värnar om. Jag tror inte att vi på något sätt ska beskylla varandra
              för att inte vilja ha välfärd och inte vilja ge god vård och omsorg.
              Det vet jag att vi alla vill så ful får debatten faktiskt inte
              vara.
            </seg>
            <seg n="4226f2eb">
              En skillnad handlar, sade Ingrid Burman, om subventionerandet
              av hushållsnära tjänster. Men jag kan ju se hur väldigt många
              framstående socialdemokratiska företrädare värnar och vädjar till
              vänsterkartellen om införandet av skattesubventionerade hushållstjänster
              just för att fler ska kunna få jobb och hjälp på det sättet. Vi
              ser hur Finland under en socialdemokratisk regering framgångsrikt
              drivit detta. Hela tiden frågar de: Varför gör ni inte som vi?
              Det är lyckosamt både för dem som får hjälp och för dem som får
              jobb.
            </seg>
            <seg n="1aede882">
              När det gäller att subventionera detta måste jag fråga: Visst
              subventionerar väl Ingrid Burman maxtaxan, som starkast av alla
              reformer gynnar rika?
            </seg>
          </u>
          <note type="speaker" n="b3e9d9d0">
            Anf. 77 INGRID BURMAN (v) replik:
          </note>
          <u who="ingrid_burman_114164" xml:id="i-daad77b6ad646401-1" n="cfdf43f2">
            <seg n="1610d055">
              Fru talman! Maxtaxan inom äldreomsorgen liksom inom barnomsorgen
              var ett sätt att bygga ut den generella välfärden, det vill säga:
              Man ska se till att människor har kvar pengar att leva på. Därför
              lade vi fram detta med att ha kvar en viss nivå.
            </seg>
            <seg n="bfa00246">
              Vi sade att det inte får kosta hur mycket som helst. Egentligen
              borde det mesta av äldreomsorgen och barnomsorgen vara avgiftsfritt,
              precis som skolan. När vi har nått dithän kan vi snacka om generell
              välfärd. Det är ett sådant bygge jag tycker att vi ska delta i.
            </seg>
            <seg n="5e354b12">
              Man ska inte bestraffas därför att man blir gammal och sjuk,
              utan då ska man ha tillgång till välfärdstjänsterna till en låg
              eller rimlig kostnad och helst avgiftsfritt. Vi är inte där ännu.
              Men maxtaxereformen är en del i ett generellt välfärdsbygge.
            </seg>
            <seg n="2c552c90">
              Beträffande de subventionerade hushållstjänsterna har vi lärt
              en del av Finland. Där har var tionde pensionär använt sig av
              dem. Gissa vilka! Tror ni att det var de som har de lägsta inkomsterna
              i Sverige kvinnor över 85 år som inte har ATP-poäng? Eller tror
              ni att det var de med de högsta inkomsterna som fick del av skattesubventionen,
              medan de som inte har några inkomster alls eller som har väldigt
              låga inkomster inte kunde ta del av detta och alltså inte hade
              tillgång till tjänsterna heller?
            </seg>
            <seg n="c2392c47">
              Vill vi bygga en generell välfärd då bygger vi ut hemtjänsten,
              och då bygger vi ut äldreomsorgen och har låga taxor och helst
              inga alls. Men dit kommer vi inte att nå inom en överskådlig framtid.
              Alla har tillgång till tjänsterna, oavsett plånbok. Det är generell
              välfärd, och det är det bygget som Vänsterpartiet deltar i.
            </seg>
          </u>
          <note type="speaker" n="86c7cefa">
            Anf. 78 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-348f8f8418afa54c-3" n="6614ea85">
            <seg n="3f65489d">
              Fru talman! Ja, och det innebär att man starkt subventionerar
              också för dem som har råd!
            </seg>
            <seg n="d6acc4e5">
              Moderaternas idé är till var och en efter behov, oavsett ålder
              och oavsett hur mycket pengar man har i plånboken.
            </seg>
            <seg n="f4bcfdaf">
              När jag nu har chansen skulle jag vilja fråga Ingrid Burman om
              de 50 miljoner kronor som ska gå till dem som vill ha boende,
              vård och omsorg på det egna språket. Visst är det så att man när
              man blir gammal och dement kan glömma bort svenska språket och
              behöver vård och omsorg. Jag har varit med om att en dövblind
              dam togs från en annan kommuns äldreboende tillbaka till den egna
              kommunen där det då fanns plats för henne. Men man hade ingen
              som kunde teckentolka.
            </seg>
            <seg n="91edd49f">
              Vad är det egentligen för skillnad när det gäller att ge stöd
              och hjälp till dem som har ett annat språk men inte till dem som
              kanske inte kan förmedla sig ens med språket, alltså verbalt?
              Varför ger ni bara stöd och hjälp till de andra? Varför ger ni
              inte hjälp till dem som vill till ett hem med kristen profil,
              till ett hem för homosexuella och så vidare? Det skulle jag vilja
              ha svar på.
            </seg>
            <seg n="a6a0f297">
              Min sista fråga, en fråga som jag har ställt, tror jag, tio gånger
              denna vecka utan att få svar, är följande: Vem ska betala miljarden?
              I betänkandet står det bara om kommunerna och landstingen. Nu
              hör vi också från statsrådet Ylva Johansson att det ska generationerna
              göra bland annat den en och en halv miljon människor som i dag
              står utanför arbetsmarknaden men som vi vill ha in i arbete så
              att de kan betala skatt och vara med och bidra till välfärden.
              Varför, Ingrid Burman, och vem ska betala miljarden?
            </seg>
          </u>
          <note type="speaker" n="370dce33">
            Anf. 79 INGRID BURMAN (v) replik:
          </note>
          <u who="ingrid_burman_114164" xml:id="i-daad77b6ad646401-2" n="cfdf43f2">
            <seg n="c9bd6659">
              Fru talman! Låt oss först fortsätta med frågan om den generella
              välfärden. Subventionerar vi för de rika när vi inte tar ut skolavgifter?
              Ja, i någon mening är det så. Men vad gör vi i stället? Jo, vi
              har en progressiv skatteskala de som har höga inkomster ska betala
              mer i skatt. Det är Vänsterpartiets syn på generell välfärd.
            </seg>
            <seg n="c348fef4">
              Sedan gäller det de äldre. Ja, har man mer i plånboken kan man
              naturligtvis inom ett spann betala mer i avgift. Men ska vi bestraffa
              dem som blir gamla och skröpliga, eller ska vi säga att de som
              har höga inkomster ska betala mycket i skatt och bidra till välfärden?
              Det är tanken bakom det hela. Jag hoppas att jag har tydliggjort
              i den delen.
            </seg>
            <seg n="721bcc83">
              Sedan kommer vi till det här med att vi nu försöker stimulera
              att de som har ett annat språk i botten erbjuds äldreomsorg på
              det språket. Det motsäger inte att det också är viktigt att använda
              socialtjänstlagen till att se till att även andra grupper får
              den vården.
            </seg>
            <seg n="d13b06ed">
              Det finns inga stimulanspengar i det här paketet; det kan jag
              konstatera. Det måste vi kanske återkomma till. Men skapa inga
              motsättningar, för rätten till det har man! Det är nu stora grupper
              som behöver flerspråkighet. Vi har lagt in stimulansmedel till
              det. Säkert finns det fler grupper som också behöver lyftas fram.
            </seg>
            <seg n="36e31633">
              Lagen ger rätten. Sedan handlar det om att utveckla redskapen.
              Det kan man kanske behöva återkomma till.
            </seg>
            <seg n="281df116">
              Vem ska betala? Ja, jag förstår att det förvånar moderater, men
              nu finns det faktiskt ganska stora överskott i statens, kommunernas
              och landstingens budgetar. Vi ska dock inte använda de överskotten
              till skattesänkningar, utan vi ska använda dem till att utveckla
              välfärden och omsorgen. Äldreomsorgen ska nivåhöjas med 10 miljarder
              kronor inom ett antal år. Det står de tre samverkanspartierna
              som en garant för.
            </seg>
          </u>
          <note type="speaker" n="d8334e2e">
            Anf. 80 JAN LINDHOLM (mp):
          </note>
          <u who="jan_lindholm_258194" xml:id="i-c9ecab845e3a98dc-0" n="0152221c">
            <seg n="680bf323">
              Fru talman! Förhandlingarna kring propositionen om en nationell
              utvecklingsplan för vård och omsorg av de äldre genomfördes samtidigt
              som förberedelserna för vårbudgetförhandlingarna pågick.
            </seg>
            <seg n="0efe5d7e">
              Miljöpartiet, som är ett av riksdagens mindre partier, har naturligtvis
              inte lika stora personella resurser som regeringen med sina tusentals
              anställda. Det innebar att det var svårt för oss att hantera en
              proposition med så mycket budgetpåverkan på det sätt som vi hade
              velat.
            </seg>
            <seg n="0496466f">
              I propositionen står det därför bara att propositionen bygger
              på en överenskommelse mellan regeringen och Vänsterpartiet, trots
              att vi faktiskt i princip deltog i hela resan om den. Vi har också
              rätt mycket påverkat innehållet. Orsaken till att vi valde att
              ändå inte stå med var att frågan om finansieringen, om pengarna,
              inte var klar vid det tillfälle som regeringen valde att fatta
              beslut och gå ut med en presskonferens.
            </seg>
            <seg n="ad850bdb">
              Nästan precis på timmen när samtidigt som vårdministern hade
              presskonferensen förhandlade vi faktiskt färdigt den ekonomiska
              delen inom vårbudgetförhandlingarna. Cristina Husmark Pehrsson
              har inte kontrollerat fakta när hon påstår att Miljöpartiet inte
              står bakom propositionen. För att det inte ska råda någon tvekan
              om det vill jag särskilt påpeka att vi från Miljöpartiets sida
              yrkar bifall till innehållet i propositionen.
            </seg>
            <seg n="65e2b9d6">
              När det gäller ekonomin kommer vi att återkomma. Vi har den uppfattningen
              att de som vi ser väldigt högt uppställda målen förmodligen kräver
              en större finansiering än den som skissas och även större än den
              som finns skissad i vårpropositionen som vi har varit med om.
              Även om vi landade i en uppgörelse där bedömer vi att regeringen
              till viss del underskattar behoven som måste mötas för att nå
              ända fram.
            </seg>
            <seg n="6c4404e7">
              Jag tyckte att var rätt kul att höra Ingrid Burmans tolkning
              av oppositionens stora ord. Ingrid Burman sade att Erik Ullenhag
              nog inte hade läst på. Jag tänkte precis tvärtom. Om man i ett
              anförande hett och engagerat går igenom det som står i propositionen
              kan man som Ingrid Burman tro att det beror på att man inte har
              läst den. Jag tänkte att han har läst på ordentligt. Väldigt mycket
              av det som vi har hört från oppositionen är väldigt väl beskrivet
              i propositionen.
            </seg>
            <seg n="bb5c4e10">
              Det har länge talats om att vi har framgångar, och det antyds
              också här, när det gäller att skapa en bättre hälsa. Vi blir friskare,
              kanske framför allt med hjälp av alla de åtgärder som vidtagits
              under lång tid för att förbättra våra arbetsplatser och arbetsmiljön
              så att vi på det sättet ska kunna få en friskare ålderdom.
            </seg>
            <seg n="19847b84">
              Det har lite grann hägrat för många av oss. Som en belöning på
              ett långt arbetsliv ska det komma en lång period av att vara frisk
              pensionär. Samtidigt har vi en utveckling där livsstilssjukdomarna
              ökar. Vi ser stress, dåliga kostvanor, alldeles för lite motion
              och inte minst, som faktiskt också nämns här, växande ensamhet,
              för att nämna bara några saker.
            </seg>
            <seg n="9e01972b">
              Det finns fler faktorer som gör att man kan misstänka att det
              inte bara är under medelåldern som vi kanske kommer att få en
              sämre hälsa. Vi kanske även kommer att ha pensionärer som är i
              sämre skick än vi tror på många sätt. Den ökade konsumtionen av
              alkohol är inte bara ett ungdomsproblem, som jag tycker att det
              ibland framställs i medierna. Även bland de äldre finns det riskgrupper.
              Det ska man inte glömma.
            </seg>
            <seg n="107131dc">
              Vi kan inte heller glömma den omgivande miljön med tyvärr fortfarande
              växande bilism. Den sprider hälsofarliga inte minst cancerogena
              partiklar trots alla moderna filter och nya tekniska lösningar.
              Att dubbdäcken river sönder vägbanorna och skapar mängder av partiklar
              har vi vetat väldigt länge. Men att de har en stor negativ inverkan
              på folkhälsan är en ganska ny kunskap. Den är bara några år gammal.
            </seg>
            <seg n="759bc557">
              Ständigt får vi nya kemikalier i vår närmiljö. Vi får dem långt
              inpå huden i form av kosmetika och kemikalier i textilierna som
              vi har på oss. Det finns en massa nya produkter som emitterar,
              det vill säga avger, kemikalier i gasform som ständigt fyller
              den luft som vi andas in både här och i andra miljöer. Allt detta
              bidrar till att möjligheterna till ett liv i hälsa minskar. Det
              tror jag inte att vi riktigt har med i kalkylen.
            </seg>
            <seg n="f3e2f1cd">
              Buller är också någonting som är väldigt svårt för många i stadsmiljön
              och även i bostäderna. För många är det svårt att få en ordentlig
              sömn. Med stigande ålder är det inte så ovanligt att man blir
              mer känslig och lätt irriterad för den typen av belastningar.
              Det bidrar också till ökad ohälsa.
            </seg>
            <seg n="f177d9c0">
              Den här satsningen har kritiserats. Den totala summan som omnämnts,
              10 miljarder, kan naturligtvis tyckas som löjligt liten, särskilt
              på tio år. Man ska betänka att kommunernas och landstingens totala
              kostnader för vård och omsorg av dem som är över 65 år är en bit
              över 130 miljarder per år enligt den uppgift jag har fått. Det
              kanske inte är helt korrekt, men det är den siffra jag fått.
            </seg>
            <seg n="9b4e775b">
              Jag vet att kommuner och landsting normalt ökar sina satsningar
              inte bara på det här området utan över huvud taget. De brukar
              öka sina budgetar med någonstans kring 22 ½ % bara för att klara
              inflation, löneutveckling och sådana saker. På tio år är det säkert
              åtminstone tre gånger mer än det som avses satsas enligt propositionen.
              Det är också en orsak till att det kanske är en underkalkyl.
            </seg>
            <seg n="fe163787">
              Man måste samtidigt se att det inte är fråga om att ersätta de
              pengar som normalt måste tillföras varje år för att klara verksamheten.
              Även om summorna kanske till största delen används till sådant
              som ska stärka driften är det i första hand en sorts katalysator.
              Det är inte utan anledning som det faktiskt heter utvecklingsplan.
            </seg>
            <seg n="39bd04e1">
              Det är också väldigt viktigt att vi ser till att kommunerna verkligen
              hanterar pengarna som extra resurser och att det inte blir någon
              sorts alternativt sätt för kommunerna att finansiera de normalt
              ökade kostnader man har. Det är på grund av att vi har valt en
              form av mjuk styrning och inte tydlig öronmärkning.
            </seg>
            <seg n="5d7777e9">
              Det är extra viktigt att hålla koll på det när det gäller de
              ganska stora summor som satsas på att förbättra vården av de mest
              sjuka och hemsjukvården. Det gäller också de 200 miljonerna till
              ökad satsning på förstärkning av demenssjukvården och de 150 miljonerna
              till förebyggande arbete. De övriga beloppen tror jag inte det
              är samma problem med. Det är lättare att se att de verkligen kommer
              dit de ska.
            </seg>
            <seg n="c4d7887d">
              Från Miljöpartiets sida är vi särskilt intresserade av att följa,
              och vi har särskilt stora förhoppningar på, delegationen som har
              tillsatts. Den har nu fått ett utökat uppdrag att titta på de
              idéburna vårdföretagens och andra småföretags möjligheter att
              verka och utvecklas som komplement inom den offentligt finansierade
              hälso- och sjukvården och äldreomsorgen. Vi tror att den kan tillföra
              mycket på många sätt och på flera områden.
            </seg>
            <seg n="0a987195">
              Vi vill inte se den utveckling som vi har sett de senaste åren.
              Vi riskerar att ett antal stora drakar på vård- och omsorgsområdet
              delar upp landet och åstadkommer nästan regionala privata monopol
              som alternativ till det offentliga vårdmonopolet.
            </seg>
            <seg n="bab510db">
              Det är inte vår vision av hur verksamheterna ska drivas i framtiden.
              Vi vill se många små lokala vårdföretag gärna patientstyrda, omsorgstagarstyrda,
              personalstyrda och så vidare helst med lokal förankring. Vi tror
              att särskilt de idéburna organisationerna inom sektorn kan bidra
              till att luckra upp många låsta positioner i vårddebatten. De
              kan också underlätta att hitta gränser för att säga nej.
            </seg>
            <seg n="1b44ff55">
              Politiken har väldigt lätt att säga ja men väldigt svårt att
              säga nej och att hitta det komplement som man kanske själv ska
              välja att med egna medel lägga till. Vi tror att en sådan här
              utveckling kan göra det lättare för en sådan debatt och diskussion.
            </seg>
            <seg n="ba61e90a">
              Sedan är det naturligtvis så att möjligheterna till ett självständigt
              och innehållsrikt liv när krafterna avtar på ålderns höst, ja
              kanske redan innan, och sinnena ibland också blir mindre trygga
              att förlita sig till, beror på hur vårt samhälle utformas. De
              funktionshindrade står ofta i fronten. Men alla blir vi ju någon
              gång under livet, särskilt när vi blir äldre, under vissa stunder
              på något sätt delvis hindrade av en otillgänglig och oförlåtande
              omgivning. Att konsekvenserna inte blir ödesdigra om man ibland
              gör ett misstag ökar naturligtvis möjligheterna till självständighet.
              Jag brukar kalla det för en förlåtande omgivning. Därför ser jag
              väldigt mycket fram emot det arbete som ska startas med att utveckla
              boende- och närmiljöerna för äldre. Jag är övertygad om att vi
              alla kommer att ha stor glädje av det.
            </seg>
            <seg n="bc30e570">
              En svårighet i det arbetet, och det är en av mina gamla käpphästar,
              är bristen på närbutiker. Jag träffar många äldre som påpekar
              att det är en vändpunkt i livet när man inte längre av egen kraft
              kan klara av att sköta sina dagliga inköp. Visst är det bra med
              den hjälp man kan få, men att kunna göra det själv är viktigt
              för den egna självbilden. Därför är det för oss en viktig komponent
              i äldrepolitiken att bromsa utvecklingen av stormarknader och
              på så sätt skapa förutsättningar för mindre butiker att finnas
              kvar i bostadsområden och kanske till och med nyetableras. Att
              själv kunna ta tåget till barn och barnbarn handlar också om livskvalitet.
              Visst är färdtjänst bra, men att klara av att resa själv är bättre.
              Jag ser därför många beröringspunkter mellan de krav som ställs
              från de grupper som lever med olika funktionshinder och de som
              vi nu arbetar för att öka tillgängligheten för. Bättre kollektivtrafik
              är en sådan beröringspunkt.
            </seg>
          </u>
          <note n="bc28def9">
            Jag yrkar alltså bifall till utskottets förslag i betänkandet.
          </note>
          <note type="speaker" n="64ce4051">
            Anf. 81 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-c8f0dfdee5a1ed50-0" n="8c8b1d4c">
            <seg n="45a5f9e1">
              Fru talman! Jag vill börja med att tacka mina meddebattörer och
              ledamöterna i socialutskottet. Det här är också min sista kammardebatt
              för den här mandatperioden. Jag vill särskilt tacka för att det
              blev möjligt att flytta den så att jag kunde delta.
            </seg>
            <seg n="19ce6063">
              Vi lever allt längre. Det är det som är utgångspunkten för den
              här debatten. Det är en fantastisk framgång. Det är en framgång
              för välfärdssamhället. Det är en framgång för allt det viktiga
              arbete som görs på arbetsplatserna för säkrare arbeten. Det är
              en viktig framgång i väldigt många avseenden för samhället men
              också för oss som individer, för att vi själva kan leva längre
              och för att vi får möjlighet att ha glädje av varandra så mycket
              längre.
            </seg>
            <seg n="b2720080">
              Men det är också en stor utmaning för samhället, inte minst när
              det gäller vården och äldreomsorgen men också boendet. Ska vi
              klara den stora utmaningen krävs det att vi gör en omfattande
              och uthållig satsning. Då räcker det inte med kortsiktiga projekt.
              Då måste vi prioritera de här frågorna under lång tid, och vi
              måste vara beredda att stå för de prioriteringarna. Det kommer
              att innebära att man måste välja bort någonting annat. Jag ska
              återkomma till det.
            </seg>
            <seg n="0b2e2a44">
              Vi har också en ideologisk strid framför oss om äldreomsorgen.
              Vi hör lite grann av den redan nu i debatten. Vilken väg ska vi
              välja? Ska vi välja vägen med en generell välfärd med hög kvalitet
              för alla? Eller ska vi välja vägen med en miniminivå för alla,
              och så får de som har råd köpa tilläggstjänster?
            </seg>
            <seg n="d6bd9df9">
              Vi har haft den striden på andra välfärdsområden. Vi har haft
              den om sjukvården, där vi i Sverige har valt en modell där alla
              har lika tillgång till sjukvård av hög kvalitet. Andra länder,
              som också är välfärdssamhällen, har valt en annan modell med en
              något lägre ambitionsnivå och med privat sjukvård för dem som
              har råd och kan betala för lite högre kvalitet. Vi har haft den
              striden om skolan, och vi kommer att få den nu om äldreomsorgen.
            </seg>
            <seg n="19c82c7b">
              För oss socialdemokrater är det viktigt att vi tar strid för
              äldreomsorgen som en del av den generella välfärden med hög kvalitet
              för alla. Men det betyder också att vi ålägger oss ett väldigt
              stort uppdrag att se till att finansiera och genomföra de satsningar
              som krävs för att vi ska klara av det med alltfler äldre inom
              äldreomsorgen och äldrevården i framtiden.
            </seg>
            <seg n="bf12f9d7">
              De satsningar som ligger i den proposition som vi nu debatterar
              pekar mot de kommande tio åren, men framför allt är den konkret
              när det gäller det som ska genomföras i år och nästa år, de första
              stegen. Vi har lagförslag och vi har pengar i vårpropositionen
              som presenterades bara någon vecka senare. Där prioriterar vi
              dem som har de största behoven, de mest sjuka. Det är min bedömning
              att det är där vi i dag har de största bristerna. Och där kan
              vi inte vänta. Där behöver vi resursförstärkningar nu.
            </seg>
            <seg n="a0ac8eba">
              Därför öronmärker vi nu 1 miljard extra. Från och med i sommar
              börjar pengarna att betalas ut. De går till kommunerna för mer
              personal fler sjuksköterskor, fler sjukgymnaster, fler arbetsterapeuter,
              fler undersköterskor och fler dietister för att höja kvaliteten
              i vården och omsorgen om dem som har de största behoven ute i
              kommunerna, men också till landstingen för att läkare ska ha tid
              att komma hem till sjuka gamla människor när det behövs. Där ändrar
              vi också i lagstiftningen för att skärpa kraven på landstingen,
              så att läkare verkligen deltar i hemsjukvården och på de särskilda
              boendena. Vi satsar också pengar på särskilda läkemedelsgenomgångar.
            </seg>
            <seg n="217121e0">
              Utöver detta öronmärker vi från nästa år 200 miljoner årligen
              för kvalitetshöjning i demensvården. Det ska leda till kompetenssatsningar
              som gör att alla gravt demenssjuka ska kunna räkna med att få
              vård och omsorg av personal som är specialutbildad i demens. Vi
              vet mycket om demenssjukdomar, men kunskapen används inte tillräckligt
              mycket ute i demensvården. Det ska vi nu åstadkomma med en stor
              kompetenssatsning på demensvården.
            </seg>
            <seg n="2891adbf">
              Vi satsar en kvarts miljard årligen i statliga investeringsbidrag
              för fler platser i särskilda boenden. Och vi skärper lagstiftningen
              så att kommunerna tvingas att uppfylla sina egna beslut och verkligen
              ge plats i särskilda boenden till dem som behöver det.
            </seg>
            <seg n="ec3a0d6f">
              Vi socialdemokrater har tillsammans med Vänsterpartiet och Miljöpartiet
              i år valt att fokusera på våra sköraste medmänniskor. Här finns
              brister. Vi är beredda att satsa de pengar som krävs och ta fram
              den lagstiftning som krävs för att säkerställa att vi kan höja
              kvaliteten för dem som har de största behoven. Vi har redan tidigare
              satt i gång en miljardsatsning på personalens kompetens, och vi
              har fyrdubblat stödet till anhöriga.
            </seg>
            <seg n="002d4852">
              Jag möter ofta frågan när jag är ute och debatterar som låter
              ungefär så här: Kommer vi att ha råd med äldreomsorg och äldrevård
              i framtiden när det blir så många fler äldre? Om ungefär 1015
              år kommer antalet äldre som är över 7580 år, de som brukar behöva
              vård och omsorg, att öka ganska mycket. Alla behöver inte det,
              men det är då det börjar bli vanligt att man behöver det. Det
              kommer att bli en utmaning för samhället. Mitt svar är: Ja, vi
              har råd. Vi har självklart råd med bra vård och omsorg om våra
              äldre. Men samtidigt måste vi också våga ha det politiska modet
              att prioritera den gruppen som behöver stora insatser av samhället.
              Då kan man inte samtidigt prioritera stora skattesänkningar. Då
              måste man välja.
            </seg>
            <seg n="8ed7276c">
              Vi måste också investera för att klara den här utmaningen i framtiden.
              En stor investering handlar om boendet. Vi behöver nu se till
              att vi får fler platser i särskilda boenden. Vi behöver också
              se till att vi får en mer generös bedömning av när man ska få
              plats i särskilt boende.
            </seg>
            <seg n="d1fee55a">
              Min bedömning är att det är bra att pendeln svängde mot kvarboende,
              men den har svängt för långt. Nu handlar det om att vi måste ha
              en mer generös bedömning. Fler behöver få en plats i särskilt
              boende.
            </seg>
            <seg n="b085c304">
              Den stora utmaningen handlar om alla dem som inte har så stora
              vård- och omsorgsbehov men som vill flytta till ett ställe där
              man har gemenskap, där man har trygghet och där man bor tillgängligt.
              Det behöver inte nödvändigtvis vara ett särskilt boende, men det
              är sällan ett kvarbo. Det är ett egenbo som man kan flytta till
              när man själv bestämmer. Där finns det kanske personal och ett
              ställe där man kan gå och äta tillsammans med andra, umgås med
              andra och diskutera den fotbollsmatch som man kanske har sett
              gemensamt på tv.
            </seg>
            <seg n="cc840184">
              Det här är den stora utmaningen. Vi tillsätter nu en seniorboendedelegation
              som ska komma med förslag på hur vi ska åstadkomma den stora samhällsförändring
              som krävs för att bostadsbeståndet ska utvecklas på det sättet
              i Sverige.
            </seg>
            <seg n="7f7061fd">
              Vi behöver också insatser för det förebyggande arbetet. Vi öronmärker
              150 miljoner kronor årligen utöver de resurser vi redan har till
              detta. Vi gör en riktad satsning på dem som har ett annat modersmål
              än svenska. Där handlar det om att utveckla metoder för hur man
              ska klara det också på de orter där man inte alltid har underlag
              för avdelningar eller enheter med egen språkkompetens.
            </seg>
            <seg n="32065b5c">
              Det handlar om forskningen som vi förstärker med 35 miljoner
              kronor årligen.
            </seg>
            <seg n="ad763e74">
              Det handlar om teknikutvecklingen. Rullatorn har ju betytt otroligt
              mycket för människors oberoende och möjlighet att inte behöva
              be någon om hjälp när man ska uträtta ett ärende. Jag är säker
              på att vi kan uppfinna fler rullatorer, om ni förstår mig rätt.
              Då handlar det också om att vi måste våga satsa en del resurser
              på att utveckla sådan användbar teknik som kan ge människor oberoende
              i större utsträckning.
            </seg>
            <seg n="2b0ffc8b">
              Vi öronmärker 25 miljoner kronor årligen till detta.
            </seg>
            <seg n="37eb0ba4">
              Vi har redan satsat pengar på att stödja väntjänster i kommunerna
              för att de ska kunna utvecklas och få större omfattning. Vi har
              en stor satsning på personalens kompetens.
            </seg>
            <seg n="119019a9">
              Allt detta är viktiga investeringar för att vi ska klara utmaningen
              av alltfler äldre. Den utmaningen blir riktigt stor om 1015 år.
            </seg>
            <seg n="e1dee120">
              Det handlar också, som jag sade, om att våga prioritera resurser.
              Då måste man våga säga att vi inte kan sänka skatten hur mycket
              som helst och tro att pengarna samtidigt räcker till en hög ambitionsnivå
              inom äldreomsorgen.
            </seg>
            <seg n="667c07e5">
              Den borgerliga alliansen har föreslagit skattesänkningar på upp
              emot 50 miljarder nästa år. Man uttrycker sig lite vagare om framtiden.
              Företrädare för samtliga allianspartier har sagt att man siktar
              på att komma ned till 40 % i skattenivå i stället för 50 % som
              vi har nu. Man siktar på att komma ned på EU-genomsnittet och
              på att komma ned till OECD-nivå. Inom två mandatperioder ska man
              vara nere på en genomsnittlig Europanivå.
            </seg>
            <seg n="d802f6f3">
              Man kan räkna på lite olika sätt. Den snälla tolkningen är att
              det är 250 miljarder per år i minskade skatteintäkter.
            </seg>
            <seg n="7f01880c">
              Det tråkiga är att om det är något som alliansen är pålitlig
              med så är det att sänka skatten. Mycket av det ni säger blir inte
              genomfört när ni får chansen. Men det som blir genomfört är skattesänkningarna.
              Så har det sett ut på nationell nivå, så har det sett ut i landsting,
              i regioner och i kommuner. Ni är pålitliga med skattesänkningar.
              Det är därför vi är så oroliga över att ni pratar om att ni vill
              sänka skatten så mycket de kommande åren. Det går inte att förena
              med en hög ambitionsnivå när det gäller kvaliteten i äldreomsorgen
              och äldrevården.
            </seg>
            <seg n="a6689a96">
              För min del handlar det om vilken samhällsmodell man väljer i
              framtiden och vilka grundläggande värden vi ska försvara. Svensk
              äldreomsorg är bra i många avseenden. Det är svårt att hitta något
              land som i många avseenden skulle vara bättre än Sverige när det
              gäller äldreomsorgen. Det är ingen slump att det är just till
              Sverige som många kommer resande från andra länder för att studera
              äldreomsorgen. Det tycker jag att vi ska vara glada över.
            </seg>
            <seg n="7986b558">
              Samtidigt har vi naturligtvis brister. Det som upptar oss och
              mig som ansvarig minister är hur vi ska åtgärda de brister som
              finns. Det handlar då också om vilken samhällsmodell som har störst
              möjlighet att förbättra äldreomsorgen.
            </seg>
            <seg n="0e14e2dd">
              Vi har hört flera före mig i debatten tala om olika sätt att
              definiera miniminivåer inom äldreomsorgen. De har talat om att
              vi behöver tala om hur ofta man ska få mat, hur ofta man ska bli
              bytt på, hur ofta man ska få komma ut. Den typen av miniminivåer
              har vi ingen annanstans i välfärdssamhället. I djurrättslagstiftningen
              finns det, men ingenstans i välfärdspolitiken har vi miniminivåer
              som talar om hur ofta man till exempel ska få mat eller bli bytt
              på.
            </seg>
            <seg n="36819fa1">
              Det finns ju andra verksamheter där det är viktigt, barnomsorgen
              till exempel. Hur ofta ska man få mat? Hur ofta ska man bli bytt
              på? Hur ofta ska man få komma ut? Men vi styr inte den verksamheten
              på det sättet. Det är bara djuren vi styr med den typen av minimiregler
              för mockningsscheman och hur ofta de ska få mat eller komma ut.
              Vi ska inte införa den typen av styrning inom äldreomsorgen.
            </seg>
            <seg n="4eb10060">
              Vi ska ha en hög ambitionsnivå och vi ska välja att fokusera
              också på det sociala innehållet. Det handlar inte bara om att
              bli bytt på. Det handlar om att bli bemött som en värdig och fullständig
              människa, att ha möjlighet att påverka sitt eget liv, att kunna
              leva ett så självständigt liv som möjligt. Det är de värdena som
              ska lyftas fram inom äldreomsorgen. Det är också det som ska preciseras
              i det nationella styrdokument som vi berättar om i den här propositionen.
            </seg>
            <seg n="b0039002">
              Jag hörde här att vi behöver ett tankeskifte inom äldreomsorgen.
              Jag blir väldigt orolig när jag hör det för jag tror att det betyder
              ett systemskifte inom äldreomsorgen. Det är vad jag hör när jag
              lyssnar på förslagen från den borgerliga alliansen. Det är miniminivåer
              om vad man ska få inom äldreomsorgen med inspiration från djurrättslagstiftningen.
              Jag tror att man kan vara ganska säker på att med den typen av
              miniminivåer är det det man får och ingenting annat.
            </seg>
            <seg n="f4218d85">
              Vi hör förslag om stora skattesänkningar inte just i den här
              debatten, men det hör vi när era företrädare debatterar finanspolitik
              och skattepolitik. Vi hör förslag om olika typer av tilläggstjänster
              som man själv ska betala för.
            </seg>
            <seg n="71c2d511">
              Det är de kombinationerna som kommer att leda till ett systemskifte
              inom äldreomsorgen där det inte längre är behoven som ska styra
              och där det inte är generell välfärd på hög nivå för alla som
              ska gälla. Det blir miniminivåer för alla. De som har råd får
              sedan köpa tilläggstjänster. Man kanske får lite skatterabatt
              på de tilläggstjänster man köper, om det till exempel är hushållsnära
              tjänster.
            </seg>
            <seg n="c88ef9d1">
              Jag säger bestämt nej till den förändringen inom äldreomsorgen.
              Vi ska höja ambitionsnivån inom äldreomsorgen. Vi har ingen anledning
              att vara nöjda, men vi har stor anledning att vara stolta över
              den modell vi har valt.
            </seg>
            <seg n="eda375df">
              Vi ska gå vidare. Vi ska investera för att kunna höja kvaliteten
              generellt inom äldreomsorgen och utveckla viktiga delar.
            </seg>
            <seg n="777641d9">
              Fru talman! Äldreomsorgen och äldrevården är den stora samhällsreform
              som ligger framför oss. Det är en stor utmaning att klara de investeringar
              och den utveckling som krävs för att vi ska kunna bli världens
              bästa land att åldras i och för att vi ska klara alltfler äldre
              som vi dessbättre får de kommande åren.
            </seg>
            <seg n="33dce16b">
              Med våra satsningar vill vi dels höja kvaliteten, dels investera
              för framtiden.
            </seg>
            <seg n="f276dc30">
              Jag har försökt förklara varför det är ideologiskt viktigt för
              mig som socialdemokrat tillsammans med Vänsterpartiet och Miljöpartiet
              att investera i en generell välfärd för alla där det är behoven
              som styr och inte plånboken eller efterfrågan från driftiga anhöriga.
            </seg>
            <seg n="f5face22">
              Det är inte bara ett ideologiskt viktigt ställningstagande. Det
              är också ett moraliskt viktigt ställningstagande hur vi förhåller
              oss till våra äldre.
            </seg>
            <seg n="96cbbec4">
              Jag hörde Cristina Husmark Pehrsson säga: Är det den kommande
              generationen som ska betala?
            </seg>
            <seg n="676c79b6">
              Nej, det är det inte. Det är vi som ska betala. Det är min generation
              som ska betala. Jag tillhör den generation som drar nytta av den
              välfärd som den äldre generationen har lagt grunden till med sitt
              arbete. Jag vet att de prioriterade mig och min generation. Man
              sade så här: Nästa generation ska få chansen att få det bättre
              än vad vi hade.
            </seg>
            <seg n="9fde3af2">
              De gav oss ett bättre samhälle än vad de hade. De satsade på
              oss. De prioriterade den kommande generationen. Nu är det dags
              att betala tillbaka. Det är ett moraliskt ansvar att se till att
              när den generation som har jobbat och slitit för min generations
              möjligheter nu är gammal, skröplig och skör och behöver samhällets
              stöd och insatser ska de finnas där. Det ska vara hög kvalitet
              och det ska finnas lika för alla. Det är viktigare än skattesänkningar
              för min generation som fortfarande i huvudsak är frisk och arbetsför.
            </seg>
          </u>
          <note type="speaker" n="1e69c2d3">
            Anf. 82 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-59b9d205b6086ee0-1" n="04603210">
            <seg n="e49c84a3">
              Fru talman! Jag tycker att det är modigt av Socialdemokraterna
              att ha styrt äldreomsorgen i tolv år och sedan gå till val och
              säga att äldreomsorgen är en huvudfråga för att den inte fungerar.
              Det är modigt. Men det är bra: Ylva Johansson, jag och Folkpartiet
              är överens om verklighetsbeskrivningen.
            </seg>
            <seg n="b13a5847">
              Sedan kommer Ylva Johansson med valrörelseskivan, som gör att
              alltfler blir allt tröttare på politik. Hon kommer med lösryckta
              citat om skattesänkningar: 250 miljarder. Vilken budgetmotion
              står det i, Ylva Johansson? Jag kan garantera att Folkpartiet
              inte, och inte något annat av allianspartierna heller, kommer
              att göra några skattesänkningar som hotar äldrevården.
            </seg>
            <seg n="1369aa64">
              Jag skulle kunna debattera på samma sätt och säga att Göran Persson
              talar om sex till sju kronors skattehöjningar i kommunerna. Det
              gjorde han i en DN-intervju. Men ni har inte lagt fram något sådant
              förslag, och därför diskuterar vi verkligheten.
            </seg>
            <seg n="c0cd6488">
              Ylva Johansson säger att vi inte klarar den framtida välfärden
              med skattesänkningar. Ja, Ylva Johansson, den stora utmaningen
              är att vi inte klarar den framtida välfärden om väldigt många
              i din och min generation, i arbetsför ålder, en miljon människor
              inte går till jobbet och inte har ett arbete att gå till. Där
              ligger utmaningen.
            </seg>
            <seg n="29856017">
              Jag tänkte ställa en väldigt konkret fråga. Det var intressant
              att läsa Ylva Johanssons DN-debattartikel häromdagen, Sjuka åldringar
              har tvingats bo kvar hemma för länge. Vi måste ha fler äldreboenden,
              skrev hon där. Ni sade 1998 att det skulle bli fler äldreboenden:
              Det skulle bli 10 000 nya platser 2002. Det blev 5 000.
            </seg>
            <seg n="827eef73">
              Alltfler blir, som vi i Folkpartiet brukar säga, fångar i sina
              egna hem. Den intressanta analysen som vi efterfrågar är: Vad
              gjorde ni för fel? Ni lovade detta 1998 och 2002. Om någon enda
              människa ska tro på era löften om fler äldreboenden måste ni förklara
              vad ni har gjort för fel de år ni har suttit vid makten?
            </seg>
            <seg n="26b99ff0">
              Vad har dina företrädare gjort för fel? Det duger inte att Göran
              Persson byter vårdminister och att det kommer ett nytt ansikte.
              Förklara och ta ansvar! Varför har det inte blivit fler äldreboenden
              än tidigare?
            </seg>
          </u>
          <note type="speaker" n="c20332ed">
            Anf. 83 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-c8f0dfdee5a1ed50-1" n="8c8b1d4c">
            <seg n="9bd167df">
              Fru talman! Erik Ullenhag säger att en miljon människor inte
              går till jobbet. Det beror på att många av dem är föräldralediga,
              många av dem har semester och några av dem är sjuka. Det är inte
              så att vi har en arbetslöshet om en miljon människor. Tvärtom
              har vi nu en starkt sjunkande arbetslöshet. När vi jämför Sverige
              med alla andra jämförbara länder i Europa står vi oss mycket väl.
            </seg>
            <seg n="6a715e52">
              Den samhällsmodell som vi socialdemokrater står för visar sig
              leda till hög sysselsättning och en hög kvalitet i den generella
              välfärden. Dessa båda delar går att förena därför att vi också
              vågar ta ut högre skatter. Vi hymlar inte med framtiden. Vi ser
              hellre skattehöjningar än försämringar av välfärden. Problemet
              är, Erik Ullenhag, att ni i den borgerliga alliansen alltid har
              varit pålitliga när det gäller just skattesänkningar. Därför är
              vi oroliga när ni planerar för framtiden och säger att vi i framtiden
              inte ska ha så högt skatteuttag som vi har nu. Den framtiden sammanfaller
              så väl med den tid då det kommer att finnas många fler äldre som
              behöver vård och omsorg. Det är det som oroar.
            </seg>
            <seg n="d96b745f">
              Man måste våga göra ett ställningstagande och säga vad man prioriterar
              högst: välfärd för våra äldre eller skattesänkningar som kanske,
              med dynamiska effekter, kan leda till andra intäkter vilket vi
              inte har sett tidigare.
            </seg>
            <seg n="5b96bb6b">
              Dessutom har det, som Erik Ullenhag mycket väl vet, blivit 17
              000 fler platser i äldreboenden under den senaste mandatperioden.
              Men det har försvunnit platser i de särskilda boendena, och det
              är jag inte nöjd med. Min bedömning är att vi behöver fler platser
              i särskilda boenden.
            </seg>
            <seg n="ef58241c">
              Jag vet att man många gånger på god grund har beslutat att lägga
              ned eller bygga om ett äldreboende. Man vill bygga om flerbäddsrum
              till enkelrum. Man har fått lägga ned boenden som kanske har varit
              gamla och uttjänta. Det är vackert så, men summa summarum är det
              för få platser i dag. Därför måste vi ta till skarpare styrinstrument.
              Det gör vi nu med riktade investeringsbidrag och en ny lagstiftning.
            </seg>
          </u>
          <note type="speaker" n="401fdbdd">
            Anf. 84 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-59b9d205b6086ee0-2" n="04603210">
            <seg n="fee4c87f">
              Fru talman! Det var ett intressant besked från vårdministern.
              Vad du egentligen sade var: Vi är nöjda med arbetslösheten i Sverige.
              Vi lever inte i samma verklighet.
            </seg>
            <seg n="3412cd3f">
              Du säger att vi är mycket bättre än alla andra länder. De som
              kan något vet att vi rapporterar in på ett sätt som är felaktigt
              enligt EU-regelverket. Vi rapporterar på ett annat sätt för att
              få lite bättre siffror i statistiken. Men det hjälper inte dem
              som lever i Stenhagen i Uppsala, min hemkommun. Det hjälper inte
              dem som lever i Hjulsta eller Rosengård och som inte har ett arbete
              att gå till. Där går en grundläggande skiljelinje mellan dagens
              socialdemokrati och Folkpartiet och de andra borgerliga partierna.
            </seg>
            <seg n="c781bbf4">
              Vi är inte nöjda med situationen när det gäller arbete. När ni
              går till val blundar ni för den verklighet där det är alldeles
              för många som fastnar i den fullständiga ofriheten att inte kunna
              försörja sig på eget arbete.
            </seg>
            <seg n="e57dbc33">
              Och där ligger nyckeln till att klara välfärden. Den här ekvationen
              kunde ni för 50 år sedan. Får vi människor i arbete så får vi
              många skattebetalare, och då klarar vi välfärden. Där har Socialdemokraterna
              fullständigt abdikerat.
            </seg>
            <seg n="75c7fa7b">
              Så kommer vi till frågan om äldreboenden. Du är inte nöjd med
              att de särskilda boendena har minskat. Det konstiga är ju att
              ni lovade 10 000 fler äldreboendeplatser. Sedan drar ni lite på
              statistiken. Det började med att Göran Persson sade att löftet
              inte fanns. Sedan insåg han att det nog fanns, eftersom vi plockade
              fram den rapport där ni presenterade löftet. Sedan kom du till
              riksdagen och sade: Nja, löftet fanns kanske, men det stod inte
              i valmanifestet, så därför gäller det inte.
            </seg>
            <seg n="53b98781">
              Ska ni få någon trovärdighet när det gäller att få fram fler
              äldreboendeplatser måste ni nog fundera på vad ni har gjort för
              fel de senaste tolv åren. Vad har ni gjort för fel som gör att
              människor i dag saknar plats på äldreboende?
            </seg>
            <seg n="150dd043">
              Ylva Johansson tar upp omsorgsgarantin och säger att det är problematiskt
              med minimilagstiftning. Man kan diskutera det och ha olika åsikt.
              Men för mannen i Pajala som dog för att han inte fick tillräcklig
              omvårdnad hade det varit väldigt bra med en tydlig lagstiftning.
              För de människor som drabbas av vanvård hade det varit väldigt
              bra med en tydlig lagstiftning. För de äldre som inte kommer ut
              regelbundet på sina äldreboenden hade det varit väldigt bra med
              en tydlig lagstiftning.
            </seg>
            <seg n="e4cc2175">
              För de äldre som inte får plats på ett äldreboende vore det bra
              med en garanti, en pengarna-i-handen-garanti, så att de fick plats
              på äldreboende.
            </seg>
            <seg n="6d69a683">
              Här finns en skillnad. Jag vill ge individerna rättigheter. Du
              vill i stället bötfälla kommunerna och ge pengarna till staten.
              Jag vill se till att den enskilde äldre har en piska att sätta
              upp mot myndigheter och kommuner.
            </seg>
          </u>
          <note type="speaker" n="d0a033e2">
            Anf. 85 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-c8f0dfdee5a1ed50-2" n="8c8b1d4c">
            <seg n="4c025918">
              Fru talman! När det gäller arbetslösheten finns en stor skillnad
              mellan oss två. Vi socialdemokrater för en politik som just nu
              skapar mellan 300 och 400 nya jobb varje arbetsdag. I den takten
              skapas nya jobb, framför allt i den privata sektorn, i dag i Sverige.
              Vi är inte nöjda med att vi fortfarande har arbetslöshet, men
              vi är mycket nöjda med utvecklingen som just nu skapar så många
              nya arbeten.
            </seg>
            <seg n="edd58acb">
              Ditt och alliansens problem, Erik Ullenhag, är att ert förslag
              för nya jobb är lägre skatter. Titta på de länder i Europa som
              har lägre skatter! Har de högre sysselsättning än Sverige? Nej,
              det har de inte. Svaret på hur man bekämpar arbetslösheten är
              inte lägre skatter. När man går på den politiken spelar man samtidigt
              hasard med framtidens välfärd.
            </seg>
            <seg n="49313c76">
              Vi vet att man kan förena hög skatt, hög välfärd och hög sysselsättningsgrad.
              Det är en ekvation som vi har varit relativt duktiga på. Vi tänker
              fortsätta på den vägen. Den kräver också att man orkar föra en
              sammanhållen ekonomisk politik och inte alltför snabbt springer
              i väg och lovar stora skattesänkningar.
            </seg>
            <seg n="769c4088">
              Jag vet att Erik Ullenhag inte har fler repliker, men jag kan
              inte undgå att bli upprörd när han säger att det faktum att människor
              drabbas av vanvård eller exemplet med mannen i Pajala som var
              demenssjuk och gick ut och frös ihjäl skulle bero på att det är
              tillåtet enligt nuvarande lagstiftning. Det är väldigt grovt sagt.
              Det är ju inte så. Vanvård är på inget sätt tillåten enligt nuvarande
              lagstiftning och nuvarande regelverk. Jag hoppas att vi kan vara
              överens om att det inte är där det brister när vi får höra talas
              om dessa mycket upprörande fall.
            </seg>
            <seg n="c3e98899">
              Det är inte regelverket som brister, så att det skulle vara tillåtet
              att lämna en gravt demenssjuk människa ensam så att han riskerar
              att gå ut och frysa ihjäl i snön. Det är på inget sätt tillåtet
              enligt nuvarande lagstiftning.
            </seg>
          </u>
          <note type="speaker" n="8c8faef4">
            Anf. 86 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-d51af0c477590c7f-3" n="106cb816">
            <seg n="88570d1a">
              Fru talman! Jag vill börja med att tacka Ylva Johansson för många
              spännande debatter och framför allt för att hon som statsråd har
              varit här så ofta. Det uppskattar vi väldigt mycket.
            </seg>
            <seg n="e3082bc0">
              Jag och mina borgerliga kolleger blir upprörda över det sätt
              på vilket man ser arbetslösheten och utanförskapet här i vårt
              land. Jag träffar många arbetslösa som är förtvivlade för att
              deras människovärde blir så kränkt. De behövs inte i samhället.
              Unga tjejer och killar som har utbildat sig får veta att de inte
              behövs. Märk väl att det inte bara är pengar de tar upp med mig,
              utan de tar upp människovärdesfrågorna.
            </seg>
            <seg n="762e00a8">
              Jag tycker att det är ett misslyckande av stora mått när så många
              människor i dag står utanför arbetsmarknaden. Det spelar ingen
              roll exakt hur många de är. Oavsett om det är 1 miljon eller 1
              ½ miljon eller 800 000 är det alldeles för många.
            </seg>
            <seg n="695bfb93">
              Statsrådet säger här: Visst kan vi i den här generationen betala
              skatt, vi som är friska. Ja, Ylva Johansson och jag har bra betalt.
              Vi kan betala skatt. Men tänk på alla dem som inte har det så
              i dag! De lyssnar säkert inte till den diskussionen.
            </seg>
            <seg n="1365b856">
              Sedan måste jag ta upp frågan om de här garantierna och de här
              nivåerna, som vi ska sätta. Jag lovar Ylva Johansson att när vi
              pratar om värdighetsgaranti, och det har vuxit fram, gör vi det
              enbart för att det inte fungerar i dag.
            </seg>
            <seg n="ffae8ec1">
              Vi har kunnat läsa om och uppleva fruktansvärda situationer,
              hur människor inte får det allra mest primära. Och min fråga är:
              Ska vi hålla på lika många gånger som ni sade? Det var precis
              samma argument när det gällde vårdgarantin. Det var precis samma
              retorik Ylva Johansson använde som man har använt i den här kammaren
              åtminstone 20 gånger.
            </seg>
          </u>
          <note type="speaker" n="ca80a9ec">
            Anf. 87 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-c8f0dfdee5a1ed50-3" n="8c8b1d4c">
            <seg n="1cb85a84">
              Fru talman! Låt mig först prata om arbetslösheten igen. Vi kommer
              tillbaka till den. Det är naturligtvis så att varje människa som
              är arbetslös är ett oerhört slöseri för samhället. Och det är
              inte den människans fel att hon eller han inte har arbete. Det
              är därför vi inte tror att man skapar fler arbeten genom att attackera
              den personen som är arbetslös utan genom att attackera arbetslösheten
              och se till att vi har en ekonomisk utveckling som skapar fler
              arbeten.
            </seg>
            <seg n="2d5be1e2">
              Ni har ju valt, i alliansen, att attackera de arbetslösa och
              tror att det därmed skulle skapa fler arbeten. Det kommer att
              leda till lägre lönenivåer det är vad det kommer att leda till.
              Ni vill inte se att vi faktiskt för en politik som under de tolv
              år då vi har haft regeringsmakten har skapat 300 000 nya riktiga
              jobb i Sverige. Just nu är det en mycket stark utvecklingstakt,
              300400 nya jobb varje arbetsdag. Om den här takten fortsätter
              motsvarar det ett nytt Ericsson i kvartalet.
            </seg>
            <seg n="f60d332d">
              Det är klart att jag är stolt över den utvecklingen. Samtidigt
              vet jag att det är en tragedi för varje människa som är arbetslös.
              Det är därför som jag säger nej till alliansens förslag om att
              ta bort alla de insatser som vi faktiskt har i dag för att hjälpa
              arbetslösa tillbaka till arbete.
            </seg>
            <seg n="64145c05">
              Men jag vill komma tillbaka till detta med vårdgarantin. Och
              då vill jag ställa en fråga: Menar du, Chatrine Pålsson, att det
              skulle vara förenligt med nuvarande lagstiftning att inte ge människor
              det allra mest grundläggande inom äldreomsorgen? Det var så du
              formulerade dig. Vi behöver en minimilagstiftning för att ge människor
              det allra mest grundläggande. Då undrar jag: Har vi inte en lagstiftning
              i dag? Är det lagstiftningen som tillåter att man inte ger människor
              det mest grundläggande inom äldreomsorgen i dag?
            </seg>
          </u>
          <note type="speaker" n="67a6e991">
            Anf. 88 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-d51af0c477590c7f-4" n="106cb816">
            <seg n="50e44b41">
              Fru talman! Ja, jag skulle vilja påstå att lagstiftningen i dag
              inte räcker för att kunna garantera varje människas rättighet
              till en god vård och omsorg. Det hävdar jag med bestämdhet.
            </seg>
            <seg n="0ad455a9">
              När det gäller vårdgarantin och den retoriken vet jag att socialdemokrater
              sade precis likadant: Vi vill ha, och det ska vara hög tillgänglighet.
              Annars ska alla vänta tre månader eller vad det nu är.
            </seg>
            <seg n="8d6396fe">
              Det är ju inte det som det här handlar om, utan det handlar om
              att enskilda människor ska få en garanti för att de får vård i
              rimlig tid. Och garantier behövs enbart när systemen inte fungerar.
              Finns det inte långa vårdköer och finns det inte människor som
              inte får den vård de behöver så behöver vi inga garantier.
            </seg>
            <seg n="c82b099d">
              Sedan undrar jag en annan sak, Ylva Johansson, som normalt sett
              är en klok kvinna: Vem i alliansen har attackerat arbetslösa?
              Vi attackerar Göran Persson och hans fögderi. Jag gör det många
              gånger fast jag är en snäll människa. Jag tycker att det är regeringens
              misslyckande, och det är vi som tar parti för de enskilda som
              är satta i utanförskap. Vi vill hitta lösningar, så att de inte
              ska vara i utanförskap. Och då säger vi så här: Om fler kommer
              i jobb kommer det in skatt från fler människor. Ylva Johansson
              säger alltid: Om ni tar bort våra skattesatser rasar välfärden.
              Vi har ett annat koncept, och vi får in skattemedel ändå. Vi vill
              att det ska vara fler som betalar. Är det klart?
            </seg>
          </u>
          <note type="speaker" n="95dbe5e3">
            Anf. 89 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-c8f0dfdee5a1ed50-4" n="8c8b1d4c">
            <seg n="45dedfec">
              Fru talman! Ju fler som arbetar och betalar skatt desto större
              skatteintäkter har vi naturligtvis. Det är så den svenska modellen
              fungerar, och den fungerar bra. Den fungerar mycket bättre än
              de borgerliga modeller som vi har sett i många andra europeiska
              länder som förenar en lägre sysselsättningsgrad med en lägre skattenivå
              och en lägre ambition inom välfärden. Vi tänker fortsätta med
              den socialdemokratiska och svenska modellen i framtiden.
            </seg>
            <seg n="e60aa4bd">
              Ni föreslår ju, i alliansen, att den som är arbetslös ska få
              sänkt ersättning. Det ligger i era förslag. Ni föreslår också
              att man ska tvingas ta arbete efter en längre tid till en ännu
              lägre nivå än vad man tvingas till i dag. Det här innebär att
              man, om man har 18 000 i månaden innan man blir arbetslös, efter
              ett år ska tvingas att ta ett arbete för under 10 000 kr i månaden.
              Det är vad era attacker mot de arbetslösa innebär. Det blir sänkta
              nivåer för de arbetslösa och på sikt sänkta lönenivåer i hela
              kollektivet. Det är den politik som ni för, och ni tror att det
              ska leda till fler jobb. Vi tror inte det. Vi har inte sett det
              fungera någon annanstans i Europa, och vi vill inte driva en sådan
              politik. Vi tar i stället vägen med hög sysselsättning, hög skattenivå,
              hög ambition i välfärden.
            </seg>
            <seg n="30bf3781">
              Sedan vill jag ändå säga något om det här med minimilagstiftning.
              Om man inför en minimilagstiftning inom äldreomsorgen går man
              en helt annan väg än man gör någon annanstans inom välfärden.
              Inget annat område styr vi genom att lagstifta om hur ofta man
              ska bli bytt på, hur ofta man ska få mat, hur ofta man ska få
              komma ut.
            </seg>
            <seg n="5a4c549b">
              Djurrättslagstiftningen är det enda området där vi har den typen
              av detaljreglering. Jo, det finns ett område till förresten. Fångarna
              styr vi på det sättet också. Men det sker ingen annanstans i välfärden,
              inte i barnomsorgen, inte i skolan, inte i sjukvården. Och vi
              ska inte heller göra det i äldreomsorgen. Vi ska ha mycket högre
              ambitionsnivåer än så om jag får vara med och styra.
            </seg>
          </u>
          <note type="speaker" n="5e9c2083">
            Anf. 90 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-3583837aa492a7af-1" n="bea31df6">
            <seg n="7fa29cd7">
              Fru talman! Jag ska bara upplysa den som möjligtvis lyssnar på
              debatten om att det är en nationell utvecklingsplan för vård och
              omsorg om äldre som vi debatterar. Det kan verka lite konstigt,
              men så är det.
            </seg>
            <seg n="82442964">
              Från Centerpartiet har vi sagt att vi välkomnar planen. Vi tycker
              att det är bra att den kommer, att det blir ett helhetsgrepp.
              Vi är inte riktigt nöjda med detaljregleringen och tror inte heller
              att den ökade regelstyrningen är den väg som man ska gå fram.
              Vi hade hellre velat ha en ökad flexibilitet, alltså en större
              makt i verksamheten för personalen men också för dem som är i
              behov av både vården och omsorgen.
            </seg>
            <seg n="c04ab7d0">
              För att göra en bild av det hela ska jag hänga på ditt rullatorspår,
              från ditt anförande.
            </seg>
            <seg n="0a3a3253">
              Fram till 2002, när jag kom in i riksdagen, jobbade jag på ICA
              i Sollebrunn. Klockan 9 när vi öppnade portarna hade vi ett rullatorrace.
              Det var de som hade varit uppe tidigt och äntligen hade en träffpunkt
              i byn. De drog in i affären, och så tog de en sväng för att se
              vad vi hade för något gott och bra att erbjuda. De tog en sväng
              för att prata med oss borta i charken och så vidare.
            </seg>
            <seg n="1b6a3a0d">
              Sedan framåt lunchtid kom nästa gäng, de som inte var riktigt
              lika morgonpigga, som också hade sin lilla rullator och kunde
              ta sig runt i butiken. När de blev trötta i benen kunde de sätta
              sig ned och språka en stund om livet och om vad de eventuellt
              kände för att laga till middag.
            </seg>
            <seg n="f1403529">
              Det jag vill komma fram till är att alla de här personerna hade
              sina olika scheman. De hade sina olika tider. De vaknade vid olika
              tider. Det var olika vad de ville äta, vad de ville göra, vem
              de pratade med i butiken.
            </seg>
            <seg n="d79a4254">
              Jag kan känna att det blir ett feltänk, för någonstans säger
              du att generell välfärd är lika för alla. Men lika för alla blir
              inte lika för alla, för vi har olika behov.
            </seg>
            <seg n="c78399ac">
              Det jag skulle vilja ha svar på är: Varför ska vi här i Sverige
              omyndigförklara de äldre?
            </seg>
          </u>
          <note type="speaker" n="840444c9">
            Anf. 91 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-c8f0dfdee5a1ed50-5" n="8c8b1d4c">
            <seg n="6cb9ad1f">
              Fru talman! Det är roligt att höra Annika Qarlsson säga att man
              vill ha mindre regelstyrning när vi precis har hört hennes alliansbröder
              och -systrar säga: På grund av att vi har för lite regler vanvårdas
              människor i dag. Ni står långt ifrån varandra, kan jag konstatera.
              Men vi släpper det spåret, och jag ska svara på frågan.
            </seg>
            <seg n="accba0b4">
              Jag tycker att man ska få påverka och välja själv. Jag tycker
              inte att alla ska ha samma äldreomsorg, men jag tycker att alla
              ska ha samma rätt till äldreomsorg och att man ska få den efter
              behov och inte utifrån efterfrågan eller plånbokens tjocklek.
              Men det betyder inte att den ska se likadan ut. Om den såg likadan
              ut skulle den bli väldigt olika för olika människor. Ska man ha
              en likvärdig äldreomsorg måste den utformas väldigt olika.
            </seg>
            <seg n="1ef48407">
              I dag har man för liten möjlighet att påverka sin egen äldreomsorg.
              Det beror ofta på att ambitionsnivån faktiskt är för låg. Det
              finns för lite personal. Det handlar inte om att man kan välja
              om den här personen ska göra det eller det. Den personen har knappt
              tid att göra ens det mest grundläggande därför att bemanningen
              är för låg.
            </seg>
            <seg n="fade4c19">
              Därför behöver vi höja ambitionsnivån. Vi behöver mer personal
              inom äldreomsorgen. Framför allt behöver vi mer kvalificerad personal
              både genom kompetensutveckling av den personal som redan finns
              och genom att anställa fler. Vi behöver sjukvårdsutbilda personal
              så att det blir möjligt för den som är beroende av andra människors
              hjälp och insatser att verkligen påverka och göra det i en dialog.
              De ska inte behöva se alltför många olika ansikten. Det är många
              gånger det som de allra mest vill ha att det inte kommer så många
              olika hem till en utan att man har en chans att skaffa sig en
              relation till dem som kommer. Då är det mer pengar till fler tjänster
              och kompetensutveckling samt satsning på dem som jobbar inom äldreomsorgen
              som är de allra viktigaste insatserna för att man ska få större
              inflytande själv.
            </seg>
          </u>
          <note type="speaker" n="38925dbc">
            Anf. 92 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-3583837aa492a7af-2" n="bea31df6">
            <seg n="87b5ad6f">
              Fru talman! Då ska jag bygga på med ytterligare förslag som ministern
              kan ta med sig.
            </seg>
            <seg n="fa925d31">
              Öppna vård- och omsorgssektorn så att det blir fler av den kompetenta
              personalen som kan starta avknoppningsverksamhet och driva verksamhet
              utifrån vad deras gamla är intresserade av. Det kan vara inriktning
              på olika varianter. En del vill ha mer uteverksamhet, en del kanske
              vill ha tillgång till djur därför att man kanske haft djur hela
              sitt liv och vill fortsätta med det. Vi var tidigare inne på dem
              som tappar svenskan och behöver ha omsorg på sitt modersmål.
            </seg>
            <seg n="ae608657">
              Det finns en mängd olika varianter, men någonstans i den nationella
              handlingsplanen handlar det om att allting ska vara styrt efter
              hur Rosenbad har bestämt att äldreomsorgen ska se ut. Det är det
              som blir ett bekymmer. I alla dessa delar försöker vi i olika
              reservationer att föra makten tillbaka till människor, till de
              gamla som kanske skulle vilja köpa en tjänst eller ha tillgång
              till hemservice utan att någon i kommunen har sagt: Ja, du får
              lov att använda den här timmen till det. Ja, du får de här timmarna.
              Vi vill föra makten till var och en på ett helt annat sätt. Vi
              kan stå och prata om valfrihet bägge två, men vi pratar egentligen
              om två vitt skilda saker. Det jag känner och det jag möter när
              jag är ute är att de gamla har kunnat göra sina val från det att
              de började försörja sig. De kanske inte ens var i 18-årsåldern
              utan var 14, hade konfirmerats och tog sitt första arbete. Sedan
              dess har de kunnat välja och styra och bestämma över sitt liv
              inom vissa bestämda gränser självklart. Men när de blir gamla
              får de inte göra det längre.
            </seg>
            <seg n="08b1f4e3">
              Hallå, sluta omyndigförklara våra gamla!
            </seg>
          </u>
          <note type="speaker" n="e5ea2063">
            Anf. 93 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-8b40c12b707a999a-0" n="8c8b1d4c" next="i-8893cc2d48c660d5-0">
            <seg n="f1d3aa77">
              Fru talman! Det är väl bäst att tala om för dem som lyssnar på
              debatten att det finns noll förslag i den här propositionen som
              handlar om att vi centralstyr hur verksamheten ska utformas eller
              bedrivas. Det finns noll förslag som inskränker individens möjligheter
              att välja. Däremot finns det förslag som stärker individens rättigheter.
              Vi har lagförslag om rätten till att läkare ska kunna komma hem
              när man behöver det. Vi har lagförslag som stärker rätten till
              särskilt boende när man behöver det. Vi gör riktade satsningar
              för mer personal, bättre förebyggande arbete, bättre stöd till
              anhöriga och många andra insatser.
            </seg>
            <seg n="00d7de6f">
              Det finns ingenting i förslaget som säger att någonting skulle
              centralstyras eller se likadant ut. Tvärtom handlar allting om
              att öka individens oberoende och självständighet. Det gör man
              inte bara genom att säga det, utan man måste också anslå pengar.
              Man måste se till att det finns förutsättningar. Boendet, rullatorn
              och personal, kunnig och engagerad personal, är de viktigaste
              förutsättningarna för att jag ska kunna styra mitt liv så långt
              möjligt och vara oberoende och ta mina egna beslut. Det är precis
              det vi försöker stärka.
            </seg>
            <seg n="bde9cb0d">
              Jag vill, precis som Annika Qarlsson, gärna se fler ideella aktörer,
              eldsjälar, som drivs av en utvecklingsidé för äldreomsorgen. Jag
              tycker att de i dag har ett för litet utrymme inom äldreomsorgen.
              Jag tror att de allra flesta av dem vill få möjlighet att driva
              det inom den arbetsplats där de i dag arbetar, som ofta är en
              kommunal arbetsplats. Därför måste vi stärka personalens möjligheter
              att själva vara med och driva utvecklingen och vara mer självstyrande
              på sin arbetsplats.
            </seg>
            <seg n="a7f19a7b">
              Jag vill också öppna möjligheten för fler mindre aktörer att
              vara med och konkurrera så att inte entreprenaddrift alltid handlar
              om stora koncerner utan också om andra, kanske personalkooperativ.
              Det är detta, som Jan Lindholm också nämnde, som vi har satt i
              gång en utredning om i syfte att stärka det.
            </seg>
          </u>
          <note n="28543181">
            Överläggningen var härmed avslutad.
          </note>
          <note n="3025f8b1">
            12 § Försöksverksamhet med komplement till färdtjänst
          </note>
          <note n="2f575911">
            Föredrogs
          </note>
          <note n="583df1e1">
            Anf. 94 ANNE MARIE BRODÉN (m):
          </note>
          <u who="mikael_johansson_ec52c2" xml:id="i-8893cc2d48c660d5-0" n="8c8b1d4c" prev="i-8b40c12b707a999a-0">
            <seg n="5c433ce2">
              Fru talman! Allians för Sverige har i rapporten från arbetsgruppen
              Välfärd för trygghet och valfrihet föreslagit att bilstöd bör
              betalas när det är mer lönsamt än färdtjänst, eftersom både den
              offentliga budgeten och den enskilde skulle tjäna på detta. Vi
              välkomnar därför att regeringen i vissa delar tillmötesgår vårt
              förslag i detta betänkande, som vi nu ska debattera.
            </seg>
            <seg n="d51ad343">
              Vi har i alliansen en gemensam motion och två reservationer,
              och jag vill yrka bifall till reservation 1 men står naturligtvis
              också bakom reservation 2.
            </seg>
            <seg n="ced0e1bd">
              Fru talman! Bilstödet fyller en viktig funktion för att möjliggöra
              för människor med funktionshinder att förflytta sig och delta
              aktivt i samhällslivet. I situationer där kommunernas verksamhet
              kringskärs genom urholkade statsbidrag och resurserna till vård
              och omsorg krymper drabbas förstås även färdtjänstverksamheten
              hårt. I många kommuner har vi sett hur tillgängligheten för personer
              med funktionshinder har försämrats. Det är naturligtvis ett hot
              för möjligheten att verka och leva på samma villkor som andra.
            </seg>
            <seg n="94df8ff2">
              Vi moderater ser förslaget om ett kommunalt bilstöd som ett sätt
              att förbättra detta om det används rätt och med den enskilde människans
              behov i fokus.
            </seg>
            <seg n="bff43438">
              Fru talman! Regeringens förslag är en förbättring men samtidigt
              ingen slutlig lösning på problemet med det dubbla huvudmannaskapet.
              Ett liknande problem finns i lagen om assistansersättning, LASS,
              i och med att kommunerna där ansvarar för de 20 första timmarna.
              Vi anser att staten bör ta över ansvaret för finansieringen av
              LSS fullt ut. Ett enigt socialutskott har också uttryckt en önskan
              om att det ska ges ett tilläggsdirektiv till en utredning som
              ser över LSS. Vi har också gemensamt kritiserat regeringen för
              att det inte händer något. Det skulle vara roligt att höra Catherine
              Persson senare i diskussionen beskriva om något har hänt när det
              gäller tilläggsdirektiv på detta område.
            </seg>
            <seg n="a72b9073">
              Fru talman! Det är viktigt att ansvarsområdena för stat och kommun
              tydliggörs. Framför allt måste det klart framgå att personer som
              är berättigade till statligt bilstöd inte hänvisas till ett kommunalt
              bilstöd i stället. Det är därför av yttersta vikt att åldersgränsen
              för det statliga bilstödet avskaffas så att det inte lönar sig
              för staten att ställa människor i kö.
            </seg>
            <seg n="74ea4199">
              Vi noterar att samtliga remissinstanser har betonat det olämpliga
              i ett delat huvudmannaskap.
            </seg>
            <seg n="b648e9a5">
              Det är viktigt, herr talman, att det tillkännagivande som nu
              finns också trycker på att utvärderingen av förslaget ska ske
              tillsammans med handikapporganisationerna. Man ska speciellt se
              till att det inte blir en undanträngningseffekt när det gäller
              det statliga bilstödet.
            </seg>
            <seg n="7297b086">
              Vi moderater vill tillsammans med våra borgerliga kolleger anslå
              mer resurser till det statliga bilstödet, eftersom det är långa
              köer och det under många år har varit kraftigt underfinansierat.
            </seg>
            <seg n="b35e0f7b">
              Vi vill också ta bort åldersgränsen på 50 år. I praktiken har
              åldersgränsen egentligen sänkts successivt under senare år, vilket
              gör en höjning av denna gräns ännu mer angelägen.
            </seg>
            <seg n="c66cd26b">
              Vi vill dessutom införa en hjälpmedelsgaranti där resurserna
              följer individen. I dag präglas marknaden för hjälpmedel av offentliga
              monopol, vilket vi anser är olyckligt.
            </seg>
            <seg n="d276f9fb">
              Flera remissinstanser lyfter fram att det kan finnas en risk
              att kommunerna kommer att villkora färdtjänsten och genom nedskärningar
              tvinga individer med funktionshinder att välja kommunalt bilstöd
              i stället. Här är det viktigt, herr talman, att understryka att
              det är den enskildes beslut som gäller när det handlar om ifall
              man vill ha färdtjänst, kommunalt bilstöd eller en kombination
              av dessa. Rätten till statligt bilstöd får inte urholkas med detta
              förslag. Det tror jag att vi är helt överens om.
            </seg>
            <seg n="60f71953">
              Herr talman! I betänkandet finns ett förslag om att anpassning
              av bilar ska upphandlas enligt lagen om offentlig upphandling.
              Vi ifrågasätter om detta verkligen är nödvändigt. En bättre lösning
              vore att via en kundvalsmodell rikta stödet direkt till personen
              med funktionshinder inom ramen för befintliga regelverk. Med en
              sådan lösning, herr talman, krävs inget upphandlingsförfarande
              eftersom det rör sig om ett villkorat bidrag eller en kundvalsmodell.
              Alternativet som man kan tänka sig är en ramupphandling där godkända
              leverantörer ackrediteras av kommunen.
            </seg>
            <seg n="8030cf95">
              Det är viktigt att bevara konkurrensen mellan tillverkarna av
              hjälpmedel. Ett centralt upphandlingsförfarande riskerar att skapa
              lokala monopol som inte är till gagn för vare sig brukarna eller
              kommunernas ekonomi.
            </seg>
            <seg n="a952db3a">
              Herr talman! Handikapprörelsens samarbetsorgan HSO påpekar att
              upphandlingsförfarandet riskerar att skapa en tungrodd byråkrati.
              Man förespråkar i stället så kallade utprovningscenter för att
              säkerställa produktval och kvalitet. Vi delar denna uppfattning.
              Det skulle vara oerhört mycket bättre för den enskilde.
            </seg>
            <seg n="1e1181fa">
              Herr talman! Med detta vill jag avsluta debatten om betänkandet
              om försöksverksamhet med komplement till färdtjänsten. Jag vill
              ändå ge mitt stöd till detta. Det är ett steg i rätt riktning.
            </seg>
          </u>
          <note type="speaker" n="20c91e77">
            Anf. 95 CHATRINE PÅLSSON (kd):
          </note>
          <u who="chatrine_palsson_167827" xml:id="i-d51af0c477590c7f-5" n="106cb816">
            <seg n="655a2265">
              Herr talman! När vi fick se propositionen i den borgerliga gruppen
              tyckte vi, precis som Anne Marie Brodén sade, att det var ett
              steg i rätt riktning. Vi hade några små påpekanden som vi ville
              göra, och det gjorde vi i en gemensam motion.
            </seg>
            <seg n="0783f787">
              Jag vill bara i all korthet säga att det här är en av de allra
              viktigaste frågorna för människor som har funktionshinder. Detta
              är ju förutsättningen för hur fritt de kan leva eller, om man
              vill säga så, hur mycket de känner av sitt funktionshinder.
            </seg>
            <seg n="e949c5fa">
              Därför är naturligtvis de här frågorna om både färdtjänst och
              bilstöd otroligt viktiga i den enskildes perspektiv. Man måste
              i alla delar se att om det finns risker för att den enskilde råkar
              i kläm så måste man vara oerhört varsam. Man måste se till att
              det ändå är den enskilde personen som beslutet gäller i valet
              mellan färdtjänst och kommunalt bilstöd, eller kanske en kombination
              av de två. Det behöver inte vara antingeneller.
            </seg>
          </u>
          <note n="716e0aeb">
            Därför, herr talman, vill jag yrka bifall till reservation 1.
          </note>
          <note type="speaker" n="225600bb">
            Anf. 96 CATHERINE PERSSON (s):
          </note>
          <u who="catherine_persson_b5d0c0" xml:id="i-72a099b12eb44d3d-0" n="890f005f">
            <seg n="89fe51d1">
              Herr talman! Möjligheten att förflytta sig i samhället är ofta
              en stor upplevelse av frihet. Att förflytta oss är det vi ofta
              gör i vardagen och det är det som gör att vardagen känns lättare
              att hantera. Om det praktiska fungerar så löser sig mycket annat.
            </seg>
            <seg n="bb323f5c">
              Tyvärr är det så att om man har vissa former av funktionshinder
              så är möjligheten att röra sig i samhället ofta beroende av hur
              pass funktionsvänlig miljön är och hur pass tillgängligt samhället
              är. Hur pass tillgängligt samhället är är avgörande för friheten
              och flexibiliteten för individen.
            </seg>
            <seg n="d71c4191">
              Det är därför viktigt både i handikappolitiskt och transportpolitiskt
              perspektiv att tillgängligheten till transportsystemet förbättras
              och att kollektivtrafiken därför görs tillgänglig för personer
              med funktionshinder precis som för alla andra.
            </seg>
            <seg n="a196a148">
              För att öka individens frihet och möjligen minska den samhällsekonomiska
              kostnaden för färdtjänst kan möjlighet till användning av egen
              bil vara ett alternativ. Det är också därför utskottet ställer
              sig bakom regeringens förslag till lag om försöksverksamhet med
              komplement till färdtjänst.
            </seg>
            <seg n="a72a516e">
              Om en kommun så önskar kan den ansöka om att under en försöksperiod
              få lämna ekonomiskt stöd för anskaffning och anpassning av ett
              motorfordon till en person med funktionshinder för att förbättra
              hans eller hennes möjligheter att förflytta sig. Individen ska
              samtycka till stödet, ha tillstånd till färdtjänst och inte vara
              berättigad till bilstöd enligt den gällande lagstiftningen. Förutsättningarna
              för försöksverksamheten i övrigt beslutas av kommunen. Verksamheten
              ska pågå från den 1 november 2006 till och med den 30 juni 2010.
              Detta ska regleras i lag.
            </seg>
            <seg n="b154250d">
              Herr talman! Det är viktigt att komplement till färdtjänst inte
              får försena eller motverka arbetet med ett tillgängligare samhälle,
              det vill säga en fungerande och tillgänglig kollektivtrafik. Regeringen
              har aviserat en utvärdering som Vägverket ska göra av försöksverksamheten.
              Socialutskottet menar att det är angeläget att utvärdering görs,
              men det är också särskilt angeläget att det sker i samarbete med
              handikapporganisationer. Utvärderingen ska bland annat omfatta
              dels om försöksverksamheten har skett på bekostnad av beviljande
              av färdtjänst, dels om försöksverksamheten har inneburit att arbetet
              med att göra kollektivtrafiken tillgänglig för fler har eftersatts.
              Utskottet föreslår därför att riksdagen ska ge regeringen detta
              till känna.
            </seg>
            <seg n="5d1fc004">
              Jag vill betona en sak. Det står i propositionen att utvärderingen
              ska ske i slutet, men det är naturligtvis angeläget att utvärderingskriterierna
              presenteras i ett tidigt skede och att man inte uteslutande väntar
              till slutet av försöksperioden. Då kan det ibland vara för sent.
            </seg>
            <seg n="3144fbf6">
              Jag ska kommentera en del av det som har sagts här. Vi kan diskutera
              om det är så att regeringen har läst alliansens motioner eller
              om det är alliansen som har läst utredningsbetänkandet. Jag skulle
              tro att uppdraget från regeringen gavs för ett bra tag sedan.
              Sedan kom en utredning med sitt betänkande och sedan kom en proposition.
              Det viktigaste är väl att det finns en hyfsad enighet om att det
              här är ett bra sätt att öka flexibiliteten för personer med funktionshinder,
              det vill säga att ha ett bilstöd på det sätt som föreslås som
              ett komplement till färdtjänsten. Men detta är ett försök som
              ska pågå under en avgränsad period.
            </seg>
            <seg n="1bae0ca5">
              När jag har läst borgarnas reservation tycker jag att det finns
              ganska mycket tveksamheter. Man kanske egentligen inte vill vara
              för det här eftersom man radar upp hoten i stället för möjligheterna.
            </seg>
            <seg n="45d61c02">
              Jag vill också betona att riksdagen inte genom lag ska detaljstyra
              vilka utvärderingskriterier som ska gälla. Det ankommer på regeringen
              och myndigheterna att göra detta. Men vi har genom förslag och
              tillkännagivanden angett det som är viktigt, nämligen inflytande
              från handikapporganisationerna. Man måste också se till att de
              handikappolitiska målen genom tillgängligheten inte eftersätts.
            </seg>
            <seg n="91f9759b">
              Jag tycker att det är stenfräckt, som vanligt, att skriva om
              garantier och säga att man avsätter mer pengar. Det Moderaterna
              gör, och som ni har gjort i så många år jag kan minnas i de här
              debatterna, är att döpa om anslagen i budgeten. Vi hörde nyss,
              i den tidigare debatten, Ingrid Burman beskriva hur man gjorde
              på äldreomsorgens område. Man döper om bilstödet på drygt 250
              miljoner kronor och ändrar det till hjälpmedelsgaranti. Sedan
              tror man att man ska kunna bekosta alla hjälpmedel och garantera
              både bilstöd och hjälpmedel med knappt 30 miljoner kronor mer.
              Det är ett hån mot medborgarna, när pengarna för hjälpmedel i
              det avseendet inte skulle räcka.
            </seg>
            <seg n="d2b8224e">
              Det vi däremot har gjort Miljöpartiet, Vänsterpartiet och Socialdemokraterna
              tillsammans genom flera års budgetförstärkningar gör att vi nu
              har ett bilstöd som är i balans. Om man blir beviljad bilstöd
              har man möjlighet att få pengarna utbetalda. Det finns nämligen
              pengar till bilstödet i dag. Det Moderaterna lovar skulle inte
              vara möjligt. Men det är å andra sidan ingen ovanlighet.
            </seg>
            <seg n="11f1d829">
              Jag skulle också vilja kommentera det särskilda yttrande som
              Miljöpartiet har lämnat. Jag ser att det finns möjligheter för
              kommunerna eftersom det är kommunerna som i stor utsträckning
              kan bedöma på vilket sätt man vill ansöka till regeringen. Där
              finns det naturligtvis möjlighet att beakta miljöaspekterna. Då
              finns det sannolikt möjlighet för nya tankar på det här området
              när det gäller kompletteringen till färdtjänsten.
            </seg>
            <seg n="a2993a22">
              Med det vill jag yrka bifall till förslaget i utskottets betänkande
              och avslag på reservationerna.
            </seg>
          </u>
          <note type="speaker" n="84a4b835">
            Anf. 97 ELINA LINNA (v):
          </note>
          <u who="elina_linna_f9793a" xml:id="i-e1682bd12f2a7350-0" n="cb20f1e6">
            <seg n="5346089c">
              Herr talman! Vänsterpartiet stöder regeringens proposition Försöksverksamhet
              med komplement till färdtjänst och står också bakom socialutskottets
              betänkande som behandlar propositionen, och jag vill börja med
              att yrka bifall till betänkandet.
            </seg>
            <seg n="e06a6c2b">
              Vänsterpartiet menar att det är bra att kommunernas möjlighet
              att ge ekonomiskt stöd för anskaffning av motorfordon till personer
              som är berättigade till färdtjänst inleds som ett försök. Försöket
              kommer att pågå under tre år och ska som sagt utvärderas av Vägverket
              i slutet av försöksperioden. Det tillkännagivande som ett enigt
              utskott står bakom kommer säkert också att bidra till att kvaliteten
              i utvärderingen säkras och förbättras.
            </seg>
            <seg n="ae74479a">
              Herr talman! Färdtjänsten är den reform som näst efter LSS givit
              kvinnor och män med funktionshinder mest ökade möjligheter till
              ett oberoende liv. Därför är det viktigt att understryka att den
              enskildas rätt till tillstånd till färdtjänst inte ska påverkas
              om personen beviljas komplement till färdtjänst. Jag citerar ur
              propositionen: Rätten att göra resor med färdtjänsten får dock
              inte helt tas bort. Det måste även vara möjligt för den enskilde
              att periodvis utnyttja färdtjänsten i ökad omfattning, t.ex. vid
              ett tillfälligt försämrat hälsotillstånd.
            </seg>
            <seg n="f6183571">
              Det är viktigt att komma ihåg att färdtjänsten kan och ska inte
              alltid ersättas med andra transportmedel. Därmed inte sagt att
              färdtjänstlagen och dess tillämpning är oproblematiska, tvärtom.
              Det finns problematiska frågor inom ramen för färdtjänsten som
              väntar på bättre lösningar, till exempel när det gäller trafiksäkerhet,
              hämtningstider, samåkningsregler och regler om ledsagare, men
              dessa frågor får diskuteras vid ett annat tillfälle här i kammaren.
            </seg>
            <seg n="53342a48">
              Herr talman! Det pågår en viktig och nödvändig omställningsprocess
              i kommunerna för att göra transporterna tillgängliga för alla.
              Försöksverksamheten med komplement till färdtjänst kan ses som
              ytterligare ett verktyg i arbetet för att nå ett mer tillgängligt
              transportsystem, och därför välkomnas det av Vänsterpartiet.
            </seg>
          </u>
          <note type="speaker" n="13808f58">
            Anf. 98 JAN LINDHOLM (mp):
          </note>
          <u who="jan_lindholm_258194" xml:id="i-c9ecab845e3a98dc-1" n="0152221c">
            <seg n="b9cc06c8">
              Herr talman! Vi i Miljöpartiet ser naturligtvis positivt på den
              här försöksverksamheten för kommunerna att bevilja stöd till införskaffande
              och anpassning av fordon. Men vi gör den lilla noteringen att
              vi, som det har sagts tidigare här, är lite oroade för hur synen
              på det statliga bilstödet kan påverkas av problematiken med ett
              sorts dubbelt huvudmannaskap. Men det är en försöksverksamhet,
              och vi tycker att det är bra att man gör detta.
            </seg>
            <seg n="19b7547b">
              Sedan är jag väldigt tacksam över att utskottet har behandlat
              Miljöpartiets följdmotion så positivt. Miljöpartiet har inte varit
              med på själva propositionen. Det här är andra gången som jag under
              min korta bana som riksdagsledamot har skrivit en följdmotion.
              Förra gången blev det en positiv behandling av detta med cytodiagnostikerna,
              och det förvånade mig inte alls. Där tyckte jag att underlaget
              var så självklart att det inte kunde leda någon annanstans.
            </seg>
            <seg n="a8ad0914">
              Nu kan jag konstatera att utskottet har tagit hälften av motionen
              i sina armar, accepterat den och tagit den till sig. Det är jättestimulerande
              att det kan vara så enkelt egentligen att påverka ett riksdagsbeslut
              så tydligt. Det är två träffar på två försök. Det känns jättebra.
            </seg>
            <seg n="84ca6707">
              Men den här gången kanske det inte heller kunde gå på något annat
              sätt med den del som man har tagit till sig. Det är ganska självklart
              att man bör involvera brukargrupperna på något sätt. Jag tycker
              också att de andra två att-satserna som finns i motionen är ganska
              självklara. Det handlar om att man ska titta på konsekvenserna
              när det gäller övrig infrastruktur, transportområden och utvecklingsområden
              för att öka tillgängligheten för människor som har funktionshinder
              av något slag så att de får fri rörlighet i samhället. Vi ska
              inte trappa ned ambitionerna när det gäller att utveckla tillgängligheten
              bara för att vi får den här möjligheten. Om den grupp som inte
              har den här möjligheten blir väldigt liten, blir det ju en svagare
              grupp som får svårare att trycka på. Vi måste ju värna dem som
              blir kvar som inte kan använda den här metoden för att upprätthålla
              sin rörlighet.
            </seg>
            <seg n="82ab7d51">
              Man tar inte till sig resten av motionen, även om Catherine Persson
              nu påpekar att kommunerna har en viss frihet. Jag tycker ändå
              att det är lite märkligt att man ännu inte är riktigt mogen för
              att peka på det. Vi vet att en del människor som har de här behoven
              inte heller har så bra ekonomi. Man borde kunna tala lite tydligare
              om att det faktiskt skulle vara möjligt att kombinera ett sådant
              här stöd med att integrera en sådan här bil i en bilpool i de
              fall det går. Och jag vet att det går för jag har själv kört ett
              antal bilar som har varit anpassade för funktionshindrade och
              ändå fungerar alldeles utmärkt för andra att köra. På det sättet
              skulle man hålla nere kostnaderna för den som ska bruka den. Sådana
              initiativ kommer säkert att tas ändå, men jag tycker att man skulle
              ha pekat lite tydligare på att man borde uppmuntra det. Man skulle
              kunna uppmuntra det med någonting. Det måste kanske inte vara
              pengar. Det kan vara någon annan sorts beröm man kan få för att
              man tar så kloka initiativ.
            </seg>
            <seg n="a43754f3">
              Likadant är det med detta med miljöbilar. Jag tycker att det
              borde vara, inte någon lag, men en generell ambition från regeringen
              att varje gång man är med och lägger pengar i en fordonspark på
              något sätt, vare sig det är den egna bilen man ska använda eller
              om man bidrar för att andra ska kunna få en bil eller bidrar för
              att anpassa den så att den är användbar för andra, borde man ha
              en morot på något sätt för att de här bilarna i största möjliga
              utsträckning ska vara långsiktigt hållbara när det gäller de bränslen
              de använder. Det ska naturligtvis inte drivas till någon ytterlighet
              så att det tvunget ska vara ett fordon som drivs av något annat
              än fossilenergi, men jag tycker att det borde finnas en liten
              morot som stimulerade det.
            </seg>
            <seg n="67f1ef23">
              Det är klart att lite ledsen blev jag ju ändå, men i huvudsak
              är jag glad. Jag står bakom betänkandet.
            </seg>
          </u>
          <note type="speaker" n="7f9f5cf4">
            Anf. 99 MARITA ARONSON (fp):
          </note>
          <u who="unknown" xml:id="i-441ab8263914ddf7-0" n="55b91d6c">
            <seg n="2fc9db26">
              Herr talman! Den fråga som vi nu diskuterar om handikappades
              situation och deras stöd i samhället känns väldigt viktig, och
              vi kanske diskuterar den alldeles för lite. Därför är detta betänkande
              positivt, och det är, som någon har sagt, ett litet steg på vägen
              åt rätt håll.
            </seg>
            <seg n="a87bd88d">
              Vi i Folkpartiet har länge talat om tillgänglighet för handikappade
              på olika håll och kanter ute i samhället. Men det gäller även
              det statliga bilstödet som har varit alldeles för lågt under många
              år. Vi behöver en större koncentration på de handikappades situation
              just när det gäller tillgängligheten.
            </seg>
            <seg n="89dee6f3">
              Jag har varit kommunalråd i 17 år hemma i Mölndal, och nästan
              varje vecka var det någon som ringde just om färdtjänst, bilstöd
              och så vidare. Det handlar för handikappade om att kunna ta sig
              ut, alltså det som vi som har ben att gå på och som kan förflytta
              oss tar som självklart. Men att de som är handikappade ska behöva
              be och tigga om att de också ska få komma ut tycker jag känns
              lite grann som ett hån mot dem. De har det svårt ändå. Därför
              skulle vi kunna underlätta för dem på ett helt annat sätt än vi
              gör.
            </seg>
            <seg n="cea01c93">
              Bilstödet är som sagt jätteviktigt. Och det föreliggande förslaget
              är ett steg i rätt riktning. Men jag tror att det finns en del
              som kanske inte är helt bra med detta förslag. Men det är viktigt
              att det är tidsbegränsat så att vi får en rejäl utvärdering av
              det för att vi ska se hur det går.
            </seg>
            <seg n="c10bcefb">
              Bilstödet fyller en väldigt viktig funktion för att människor
              ska kunna förflytta sig och kunna delta aktivt i samhällslivet
              över huvud taget.
            </seg>
            <seg n="8c06c4d4">
              Vi vet att väldigt många kommuner har det kärvt, även om en del
              har fått det lite bättre. Då är det väldigt ofta till exempel
              färdtjänstverksamheten som drabbas.
            </seg>
            <seg n="fb6209bc">
              Därför har vi ställt oss bakom den reservation som handlar om
              att man kanske måste se över gränsdragningen mellan stat och kommun
              i dessa fall och att man fördjupar den problematiken.
            </seg>
            <seg n="ea63fbcb">
              Vi tycker också att en hjälpmedelsgaranti ska införas och att
              individen själv ska få bestämma vad han eller hon behöver.
            </seg>
            <seg n="0ccc360f">
              Vi vet som sagt att det är svårt för kommunerna, och då är det
              möjligt att de gör nedskärningar när det gäller sådant som är
              känsligt för många handikappade.
            </seg>
            <seg n="1ea31159">
              Jag har känt en tjej i många år. Nu är hon över 40 år, men jag
              tror att hon var 10 år när jag lärde känna henne. Hon och jag
              har träffats åtskilliga gånger, och jag vet inte hur många gånger
              som vi har diskuterat just färdtjänst och bilstöd. Det är jättesvåra
              frågor för henne. Hon tycker att kommunerna och staten är alldeles
              för snåla. Men hon är ung och har velat komma ut men har hindrats
              hela tiden.
            </seg>
            <seg n="e1be230f">
              Jag tror därför att detta är ett bra steg men inte så bra som
              det borde kunna vara. Därför yrkar jag bifall till reservationen
              från de borgerliga partierna där detta tas upp.
            </seg>
          </u>
          <note n="28543181">
            Överläggningen var härmed avslutad.
          </note>
          <note n="823c958f">
            13 § Fågelinfluensa (H5N1)
          </note>
          <note n="2f575911">
            Föredrogs
          </note>
          <note n="0133c49c">
            Talmannen konstaterade att ingen talare var anmäld.
          </note>
          <note n="e1c09741">
            14 § Genomförande av EG-direktivet om kvalitet och säkerhet hos
            blod och blodkomponenter
          </note>
          <note n="2f575911">
            Föredrogs
          </note>
          <note n="0133c49c">
            Talmannen konstaterade att ingen talare var anmäld.
          </note>
          <note n="29d10b9b">
            15 § Anpassningar av studiestödet till vissa EG-direktiv, m.m.
          </note>
          <note n="2f575911">
            Föredrogs
          </note>
          <note n="0133c49c">
            Talmannen konstaterade att ingen talare var anmäld.
          </note>
          <note n="30f60fb1">
            16 § Kvalitet och samverkan om utbildning för barn, unga och
            vuxna med utvecklingsstörning
          </note>
          <note n="2f575911">
            Föredrogs
          </note>
          <note n="0133c49c">
            Talmannen konstaterade att ingen talare var anmäld.
          </note>
          <note n="8a1c0239">
            17 § Bordläggning
          </note>
          <note n="ec8c356f">
            Anmäldes och bordlades
          </note>
          <note n="31caa47a">
            18 § Anmälan om inkomna skrivelser
          </note>
          <note n="7e269050">
            Talmannen anmälde att i anslutning till justitieutskottets betänkanden
            JuU26 och JuU30 hade skrivelser inkommit från dels Johan Linander
            m.fl. (c), dels Lars Ohly m.fl. (v).
          </note>
          <note n="684de80f">
            I skrivelserna yrkades med åberopande av 2 kap 12 § tredje stycket
            regeringsformen att de i betänkandena framlagda lagförslagen skulle
            vila i minst tolv månader.
          </note>
          <note n="3bfa4944">
            De inkomna skrivelserna hade följande lydelse:
          </note>
          <note n="910e92d0">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="7cdafca9">
            Justitieutskottet har den 18 maj 2006 justerat betänkande 2005/06:JuU26
            Hemlig rumsavlyssning. I betänkandet lägger justitieutskottet
            fram förslag om hemlig rumsavlyssning. Konstitutionsutskottet
            har funnit att bestämmelserna i 2 kap 12 § tredje stycket regeringsformen
            är tillämpliga på lagförslaget.
          </note>
          <note n="4e19719f">
            Med stöd av 2 kap 12 § tredje stycket regeringsformen yrkar vi
            att lagförslaget skall vila i minst tolv månader.
          </note>
          <note n="cbdebb21">
            Johan Linander
          </note>
          <note n="1fe51338">
            Viviann Gerdin
          </note>
          <note n="baa38808">
            Claes Västerteg
          </note>
          <note n="a6787bb8">
            Agne Hansson
          </note>
          <note n="7528dd3e">
            Margareta Andersson
          </note>
          <note n="d0712e4a">
            Rigmor Stenmark
          </note>
          <note n="9197ea0d">
            Eskil Erlandsson
          </note>
          <note n="3b3cbc52">
            Kerstin Lundgren
          </note>
          <note n="cb101294">
            Jan Andersson
          </note>
          <note n="d2420f4b">
            Birgitta Sellén
          </note>
          <note n="910e92d0">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="c3984505">
            Justitieutskottet har den 18 maj 2006 justerat betänkandet 2005/06:JuU26.
          </note>
          <u who="unknown" xml:id="i-8c00a0891f259d4a-0" n="55b91d6c">
            <seg n="c30d7127">
              I betänkandet tillstyrker utskottet regeringens proposition 2005/06:178
              Hemlig rumsavlyssning. Förslagen innebär ett mycket långtgående
              ingrepp i enskildas personliga integritet. Enligt vår mening är
              varken behovet av hemlig rumsavlyssning eller effektiviteten i
              tvångsmedlet belagda. I propositionen finns inte heller förslag
              om effektiva rättsmedel för de avlyssnade.
            </seg>
            <seg n="ee92cb50">
              Rossana Dinamarca
            </seg>
            <seg n="9e5ff0e6">
              I betänkandet tillstyrker utskottet regeringens proposition 2005/06:177
              Åtgärder för att förhindra vissa särskilt allvarliga brott. Förslagen
              innebär ett mycket långtgående ingrepp i enskildas personliga
              integritet. Enligt vår mening är varken behovet eller effektiviteten
              av förslagen belagda. I propositionen finns inte heller förslag
              om effektiva rättsmedel för de utsatta. Att tillåta användning
              av hemliga tvångsmedel utan konkret brottsmisstanke innebär ett
              paradigmskifte i Sverige.
            </seg>
            <seg n="ee92cb50">
              Rossana Dinamarca
            </seg>
          </u>
          <note n="de49024c">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europeiska konventionen om de mänskliga rättigheterna. Förslagen
            inkräktar dessutom på tryck- och yttrandefriheten på ett olämpligt
            sätt.
          </note>
          <note n="1100a67a">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="6c5033fd">
            Lars Ohly
          </note>
          <note n="cac632b6">
            Alice Åström
          </note>
          <note n="d9b60d6e">
            Rolf Olsson
          </note>
          <note n="9f0285c0">
            Mats Einarsson
          </note>
          <note n="f135ca2b">
            Ulla Hoffmann
          </note>
          <note n="b6663151">
            Sermin Özürküt
          </note>
          <note n="56dc7d73">
            Camilla Sköld Jansson
          </note>
          <note n="01d6d035">
            Berit Jóhannesson
          </note>
          <note n="e3cbba28">
            Kalle Larsson
          </note>
          <note n="1469bd40">
            Siv Holma
          </note>
          <note n="1179ed26">
            Elina Linna
          </note>
          <note n="910e92d0">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="02a724c8">
            Justitieutskottet har den 18 maj 2006 justerat betänkande 2005/06:JuU30
            Åtgärder för att förhindra vissa särskilt allvarliga brott. I
            betänkandet lägger justitieutskottet fram förslag om åtgärder
            för att förhindra vissa särskilt allvarliga brott. Konstitutionsutskottet
            har funnit att bestämmelserna i 2 kap 12 § tredje stycket regeringsformen
            är tillämpliga på lagförslaget.
          </note>
          <note n="4e19719f">
            Med stöd av 2 kap 12 § tredje stycket regeringsformen yrkar vi
            att lagförslaget skall vila i minst tolv månader.
          </note>
          <note n="cbdebb21">
            Johan Linander
          </note>
          <note n="1fe51338">
            Viviann Gerdin
          </note>
          <note n="baa38808">
            Claes Västerteg
          </note>
          <note n="a6787bb8">
            Agne Hansson
          </note>
          <note n="7528dd3e">
            Margareta Andersson
          </note>
          <note n="d0712e4a">
            Rigmor Stenmark
          </note>
          <note n="9197ea0d">
            Eskil Erlandsson
          </note>
          <note n="3b3cbc52">
            Kerstin Lundgren
          </note>
          <note n="cb101294">
            Jan Andersson
          </note>
          <note n="d2420f4b">
            Birgitta Sellén
          </note>
          <note n="910e92d0">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="122add11">
            Justitieutskottet har den 18 maj 2006 justerat betänkandet 2005/06:JuU30.
          </note>
          <note n="62431b9e">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europeiska konventionen om de mänskliga rättigheterna. Analys
            av förslagens inverkan på tryck- och yttrandefriheten saknas.
          </note>
          <note n="1100a67a">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="6c5033fd">
            Lars Ohly
          </note>
          <note n="cac632b6">
            Alice Åström
          </note>
          <note n="d9b60d6e">
            Rolf Olsson
          </note>
          <note n="9f0285c0">
            Mats Einarsson
          </note>
          <note n="f135ca2b">
            Ulla Hoffmann
          </note>
          <note n="b6663151">
            Sermin Özürküt
          </note>
          <note n="56dc7d73">
            Camilla Sköld Jansson
          </note>
          <note n="01d6d035">
            Berit Jóhannesson
          </note>
          <note n="e3cbba28">
            Kalle Larsson
          </note>
          <note n="1469bd40">
            Siv Holma
          </note>
          <note n="1179ed26">
            Elina Linna
          </note>
          <note n="4ca03628">
            19 § Anmälan om frågor för skriftliga svar
          </note>
          <note n="a54474ce">
            Anmäldes att följande frågor för skriftliga svar framställts
          </note>
          <note n="22bead93">
            den 29 maj
          </note>
          <note n="cf7858b6">
            Sverker Thorén
          </note>
          <note n="7596c594">
            Johan Pehrson
          </note>
          <note n="4af56ab0">
            Tobias Krantz
          </note>
          <note n="d01120ed">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="04f979b0">
            20 § Kammaren åtskildes kl. 15.25.
          </note>
          <note n="34cf656a">
            Förhandlingarna leddes
          </note>
          <note n="da3b2c7e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
