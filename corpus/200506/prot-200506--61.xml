<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--61</head>
          <docDate when="2005-01-25">2005-01-25</docDate>
        </div>
      </front>
      <body>
        <div>
          <note n="870e19b9">
            ﻿
          </note>
          <note n="0cbfeaac">
            Riksdagens protokoll
          </note>
          <note n="ee2aad17">
            2005/06:61
          </note>
          <note type="date" n="7b2bcf71">
            Onsdagen den 25 januari
          </note>
          <note n="113dddbe">
            Kl. 09:00 - 16:34
          </note>
          <note n="224f815f">
            1 § Justering av protokoll
          </note>
          <note n="d845d518">
            Justerades protokollet för den 19 januari.
          </note>
          <note n="e8a72cde">
            2 § Avsägelse
          </note>
          <note n="c17191aa">
            Talmannen meddelade att Per Rosengren (v) avsagt sig sig uppdraget
            som suppleant i skatteutskottet.
          </note>
          <note n="e1a8aee2">
            Kammaren biföll denna avsägelse.
          </note>
          <note n="bc577055">
            3 § Meddelande om försök med allmän debattimme
          </note>
          <note n="c4c4b8b9">
            Talmannen meddelade att information om försök med allmän debattimme
            delats ut till kammarens ledamöter.
          </note>
          <note n="abfb0038">
            4 § Hänvisning av ärenden till utskott
          </note>
          <note n="a84158e2">
            Föredrogs och hänvisades
          </note>
          <note n="5107bca3">
            5 § Psykiatri
          </note>
          <note n="64e194ea">
            Föredrogs
          </note>
          <note type="speaker" n="e1a163c1">
            Anf. 1 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-0329929b5508e343-0" n="6ca999ea">
            <seg n="0eb93f85">
              Herr talman! Moderaterna står bakom alla våra reservationer i
              det här betänkandet, men för tids vinnande yrkar jag bifall bara
              till reservation 1.
            </seg>
            <seg n="b50602b9">
              Om någon av oss drabbas av diabetes finns det ingen, tror jag,
              som ifrågasätter den personens behov av insulin. Men om någon
              får en psykisk sjukdom ska man minsann klara av den själv och
              behöva varken tabletter eller annat. Medicin har för många blivit
              samma sak som skuld och skam när det i stället borde ses som någonting
              bra, något som hjälper till att ibland få en alldeles outhärdlig
              värld bra att leva i.
            </seg>
            <seg n="59d69f97">
              Riksförsäkringsverket uppskattar att omkring hälften av samhällets
              kostnader för arbetsoförmåga i vuxen ålder beror på just psykisk
              ohälsa. Var fjärde patient i svensk primärvård har behandlad eller
              obehandlad ångest eller depression. Det finns ungefär 35 000 personer
              i vårt land som har schizofreni och 70 000 med manodepressiva
              sjukdomar. Schizofreni räknas som Sveriges tredje dyraste sjukdom
              alla kategorier.
            </seg>
            <seg n="e7409c04">
              En alldeles nyligen publicerad studie om hjärnans sjukdomar visar
              att kostnaderna för Sveriges del uppgick till svindlande 60 miljarder
              kronor. Det är alltså inte bara en humanitär och mänsklig insats
              att satsa på åtgärder för sjuka, det är också i hög grad en ekonomiskt
              klok åtgärd.
            </seg>
            <seg n="75346102">
              Men psykiatrin befinner sig i en organisatorisk kris. Trots att
              vi har världens högsta skatter har vi inte världens bästa vård.
              Antalet vårdplatser har sjunkit från 14 000 till mindre än 5 000.
              Det är kortare vårdtider, det är alltför ofta för tidiga utskrivningar,
              det är ökad risk för återinsjuknande, det är brister i samordningen
              mellan vårdgivarna, och det delade huvudmannaskapet mellan kommun
              och landsting innebär ofta att ingen tar ansvar. Man skjuter hellre
              över problemet på någon annan. Det handlar inte om att hjälpa
              det handlar om att slippa betala.
            </seg>
            <seg n="ef89de84">
              Det här är några av anledningarna till att allianspartierna nu
              är överens om att det under lång tid kommer att krävas en resursförstärkning
              inom psykiatrin. Under den närmaste tioårsperioden handlar det
              om att se till att psykiatrin får åtminstone 5 miljarder kronor.
              Alliansen föreslår ett åtgärdsprogram i tio punkter för en förnyad
              och förbättrad fungerande psykiatri.
            </seg>
            <seg n="a2556e45">
              Det handlar om att stärka den psykiatriska kompetensen. Det handlar
              om rätten till diagnos och det inom tre månader. De patienter
              som cirkulerar i vårdapparaten i flera år utan att ha en diagnos
              satt kan aldrig få den hjälp de behöver. Det handlar om en vårdgaranti
              för barn och unga, om utbildning av personal, om stöd till frivilligorganisationer,
              om ansvaret för personer med både missbruk och psykisk sjukdom
              det vi kallar dubbeldiagnoser det handlar om hemlösas situation,
              och det handlar om en vettig och bra sysselsättning så att också
              sjuka och funktionshindrade kan känna arbetsglädje och delaktighet.
            </seg>
            <seg n="83417214">
              Det handlar om att se över den lagstiftning som finns. Genom
              att återinföra möjligheten att försöksinskriva en patient i öppenvård
              kan någon som återinsjuknat för att denne har avbrutit sin läkemedelsbehandling
              återintas innan han går ned sig så djupt som dagens stränga kriterier
              kräver. Det handlar också om att se över den rättspsykiatriska
              vården.
            </seg>
            <seg n="45811458">
              Herr talman! Den vanliga psykiatriska vården får i dag stå tillbaka
              för den rättspsykiatriska, som äter upp resurserna i lokala landsting.
              Vanliga psykiskt sjuka får stå tillbaka och får inte tillträde
              till vård därför att andra är dömda av domstol och därför går
              före till vårdplatserna. Det har på sina ställen blivit så att
              den som begått brott får vård, men den som så att säga bara är
              psykiskt sjuk riskerar att bli utan.
            </seg>
            <seg n="f8b2f325">
              Psykansvarskommittén föreslog en reformerad reglering av det
              straffrättsliga ansvaret för psykiskt störda lagöverträdare. Den
              lämnade sitt betänkande i januari 2002, alltså för nästan exakt
              fyra år sedan. Ett av kommitténs förslag var att staten skulle
              ta ett större ansvar för den rättspsykiatriska vården genom att
              ta över finansieringen av den. Av någon anledning kom inte det
              här betänkandet längre än så. Ibland hänvisar man till det, men
              riksdagen har inte fått se något enda förslag från regeringen
              som följd av detta stora arbete. Det är mäktigt, och det innehåller
              väldigt mycket, men noll har vi sett av det.
            </seg>
            <seg n="aa1281a5">
              Jag har skrivit frågor till ansvariga statsråd om statens ansvar
              för rättspsykiatrin ett flertal gånger, både 2003 och sedan 2004,
              när det fortfarande inte hade hänt något. I juni 2005 hade jag
              en interpellationsdebatt med ansvarig minister om detta. Men svaren
              är sig ganska lika. Man säger att frågan är komplicerad, att betänkandet
              är under beredning och att det finns en psykiatriutredare. Jag
              har många gånger undrat vad som ligger bakom regeringens uppenbara
              ovilja att ta tag i detta Psykansvarskommitténs betänkande. Problemen
              kvarstår ju. Frågorna blir inte mindre, snarare tvärtom.
            </seg>
            <seg n="f51c6e85">
              Därför är det glädjande att riksdagen i dag kommer att göra ett
              tillkännagivande i den här sega frågan att vi kommer att tala
              om för regeringen att skyndsamt utreda hur hela eller delar av
              det finansiella ansvaret för den rättspsykiatriska vården skulle
              kunna övergå till staten. Men här krävs det nu, herr talman, att
              regeringen faktiskt tar sitt ansvar och följer riksdagens direktiv.
              Det är alltför många tillkännagivanden som har hamnat i någon
              skrivbordslåda i stället för att åtgärdas. Att inte åtgärda det
              här direktivet vore ett direkt misslyckande. Jag hoppas att jag
              får höra någon här i kammaren i dag som har direktkontakt med
              regeringen berätta för oss att den här gången ska man faktiskt
              göra det riksdagen har beställt.
            </seg>
            <seg n="e87203e3">
              Herr talman! Att självskada sig är ett sjukligt beteende som
              kräver hjälp. Flickor och pojkar som skär sig, ristar sig och
              bränner sig med cigarretter på kroppen mår inte bra. Det är uppenbart
              att ungdomar behöver mer hjälp än vad som finns i dag och att
              samhället har misslyckats att ge den hjälpen. Ingen ung flicka
              eller pojke ska behöva sitta på sängkanten och tälja i armar och
              ben för att det är enda sättet att lätta på den ångest man känner.
            </seg>
            <seg n="27a78445">
              I dag händer det ingenting. Regeringen står handfallen. Skolan,
              som är det ställe där man borde få hjälp att växa och utvecklas,
              är också centrum för mobbning och ensamhet. Det är enligt Skolverket
              ungefär 20 000 elever som mobbas varje dag. Det är köer till barn-
              och ungdomspsykiatrin bortåt ett år är inte ovanligt och det finns
              många som inte ens kommer i fråga för ett första besök.
            </seg>
            <seg n="aa0c81c8">
              Allianspartierna föreslår att vårdgarantin också ska gälla barn
              och ungdomar. Väntetiden ska inte överstiga en månad för de barn
              och unga som behöver hjälp. En förälder till ett barn med uttalad
              anorexi var förtvivlad när jag pratade med henne häromveckan;
              dottern vägde 48 kilo och väntetiden på vård var minst åtta månader.
              Har jag henne kvar då, undrade mamman.
            </seg>
            <seg n="553533c1">
              Herr talman! I dag är psykiskt sjuka patienter utlämnade till
              den vård som landstinget erbjuder. Vi anser att resurserna i stället
              ska följa patienten. Med ett system med fritt val av evidensbaserade
              behandlingsprogram, där den ekonomiska ersättningen går till den
              vårdgivare som patienten själv väljer, ökar mångfalden i utbudet
              av både psykiatrisk vård och behandling. En psykisk sjukdom innebär
              inte att man inte har förmåga att välja eller en vilja att välja.
            </seg>
            <seg n="794c30ca">
              Det behövs mångfald inom den psykiatriska vården. Vi behöver
              släppa loss entreprenörskap också inom detta område. Det behövs
              människor med visioner och idéer, eldsjälar som brinner för något.
              De ska kunna vara med och utveckla en psykiatri som finns för
              alla inte bara för några.
            </seg>
            <seg n="efa10978">
              Vägverket har stolt meddelat att det nu är färre än 500 som förolyckas
              i trafiken. Men 1 500 tar sitt liv varje år. Alldeles för många
              av dem är unga män och kvinnor. Det finns personer som sitter
              på rättspsykiatrisk avdelning och laddar ned barnporr. En rättspsykiatrisk
              enhet prickades av JO för att man inte tillät en patient att ringa
              sina hundratals hotfulla samtal varje dag. 25 % av de rättspsykiatriskt
              undersökta männen har diagnosen adhd, utan att de någon gång fått
              diagnos och hjälp trots att de under uppväxten varit i kontakt
              med barn- och ungdomspsykiatrin. Tillgång till personliga ombud
              har gjort att vårdtiden för många personer minskat från 40 till
              sju dagar per år. Ändå är detta inte infört i alla kommuner.
            </seg>
            <seg n="47efb8ba">
              Herr talman! Det finns mycket i vårt land att vara stolt över,
              men det finns också mycket som behöver ändras och åtgärdas. Psykiatrin
              är en sådan fråga. Regeringen har haft tolv år på sig. Varför
              skulle vi tro att man nu kommer att lyckas med sådant som man
              inte lyckats med tidigare?
            </seg>
            <seg n="3f51b771">
              Det finns många skäl att byta regering. En mänsklig politik för
              psykiskt sjuka är ett.
            </seg>
          </u>
          <note type="speaker" n="37ecb3d1">
            Anf. 2 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-55d88c3978a21d44-0" n="ef5b0af5">
            <seg n="04d7eac2">
              Herr talman! Vården av människor med psykisk ohälsa och sjukdom
              är eftersatt. Det tror jag att vi alla kan vara överens om. Även
              om en stor del av patienterna med psykiatriska diagnoser får bra
              och adekvat hjälp är det Folkpartiets uppfattning att bristerna
              inom svensk psykiatri är stora. Då talar vi inte bara om det fåtal
              patienter med svår psykisk störning som begår våldsbrott och som
              vi läser om i tidningarna, utan vi talar om alla dem som under
              någon period av livet lider av psykisk ohälsa, om dem som efter
              en närståendes död, efter en trafikolycka eller annat trauma är
              i behov av hjälp för att orka vidare och kanske för att slippa
              ett långvarigt lidande.
            </seg>
            <seg n="4367037b">
              I en interpellation till statsrådet Ylva Johansson, som besvarades
              den 8 februari 2005, tog jag upp frågan om det långsiktiga stödet
              till dem som på olika sätt drabbades av naturkatastrofen i Asien.
              Samtidigt frågade jag hur psykiatrin ska klara av dessa personer,
              både på kort och på lång sikt, när vi vet att inte ens övriga
              patienter i dag får tillgång till vård. Statsrådet försäkrade
              mig i sitt svar att hon även fortsättningsvis kommer att upprätthålla
              nödvändiga kontakter för att hålla sig väl informerad om utvecklingen
              av både kort- och långsiktiga behov inom sjukvård och socialtjänst.
            </seg>
            <seg n="b7622379">
              Trots detta får vi ständigt rapporter om att de som drabbades
              av naturkatastrofen inte får den hjälp som de behöver, och vi
              vet att inte heller andra personer som behöver hjälp får det eller
              får vänta orimligt lång tid. Eftersom statsrådet Ylva Johansson
              inte är närvarande måste jag naturligtvis ställa frågan till majoriteten:
              Hur kan det se ut på det här viset trots extra pengar, trots en
              psykiatrisamordnare, trots olika löften om förbättringar och all
              den debatt som vi haft kring dessa frågor både i riksdagen och
              i medierna?
            </seg>
            <seg n="0d61ce6e">
              Från Folkpartiet har vi, herr talman, en lista på brister och
              naturligtvis även förslag till förbättringar.
            </seg>
            <seg n="c9594ab5">
              Därför är det, herr talman, helt nödvändigt med nya reformer
              inom psykiatrin, och kvaliteten i vården måste bli bättre. Psykiatrin
              måste förstärkas i den förebyggande delen genom samverkan med
              husläkarna och genom utvecklingen av psykosocial kompetens inom
              primärvården. En särskild behandlingsgaranti inom barn- och ungdomspsykiatrin
              är mycket viktig och något som vi föreslår. Vi behöver också en
              förbättrad lagstiftning och ett tillräckligt antal vårdplatser.
              För att klara detta behövs naturligtvis större bidrag till psykiatrin,
              till och med större än vad regeringen föreslår under hela perioden
              20062008. Det har Folkpartiet också föreslagit i sin budgetmotion.
            </seg>
            <seg n="48bf5d7f">
              En grupp som kommit i skymundan, herr talman, är de äldre som
              inte alls får den uppmärksamhet inom vården som de behöver och
              förtjänar. Ändå vet vi att förekomsten av psykisk ohälsa ökar
              med stigande ålder. Det handlar om både demenssjukdomar och depressioner.
              En fjärdedel av de äldre över 75 år behöver hjälp för psykiatriska
              problem.
            </seg>
            <seg n="66ab70aa">
              De allmänpsykiatriska klinikerna prioriterar ofta andra grupper.
              De geriatriska klinikerna prioriterar akuta somatiska tillstånd.
              Därför, herr talman, behövs en utbyggnad av specialiserade vårdenheter
              för psykogeriatrik med tillgång till slutenvård för äldre med
              psykiska sjukdomar. Det finns också en brist på platser i lämpliga
              boendeformer för äldre med psykiska diagnoser. Yngre som drabbas
              av svåra psykiatriska besvär remitteras till en specialist medan
              äldre ofta behandlas av allmänläkare med anknytning till boendet.
            </seg>
            <seg n="7b6f65a4">
              Enligt hälso- och sjukvårdslagen har alla rätt till vård efter
              behov, oavsett ålder. Det ska bli intressant att se om Socialdemokraterna
              i sin kommande äldrekampanj tar upp den aspekten vad gäller de
              äldre. Folkpartiet har i sin motion föreslagit att psykiatrisamordnaren
              ska få ett tilläggsdirektiv där de psykiskt sjuka äldre och deras
              livsvillkor beaktas.
            </seg>
            <seg n="e114d150">
              Herr talman! Som jag tidigare nämnt är för tidig död vanlig bland
              människor med psykisk ohälsa, och det handlar ofta om självmord.
              Upp till tre fjärdedelar av dem som begår självmord har uppvisat
              ett eller flera symtom på depression. Genom en effektiv förebyggande
              verksamhet skulle antalet självmord kunna minska. Det finns ett
              riksdagsbeslut om att ett handlingsprogram för självmordsprevention
              ska utarbetas. Uppdraget har gått till Folkhälsoinstitutet och
              Socialstyrelsen. Det är bra att vi äntligen får ett handlingsprogram
              för självmordsprevention, men vi från Folkpartiet anser att det
              hade varit betydligt bättre om uppdraget i stället gått till Nationellt
              centrum för suicidforskning, som är landets främsta experter på
              området.
            </seg>
            <seg n="73a2d691">
              Herr talman! Som Magdalena Andersson sade i sitt anförande har
              de fyra borgerliga partierna lagt fram ett förslag med tio punkter
              för en förnyad psykiatri. Det är tio viktiga punkter för den förnyelse
              som vi från Folkpartiet anser är nödvändig. En del av dessa punkter
              har jag redan berört i samband med att jag fört fram Folkpartiets
              motionsförslag. Inte heller de flesta av de andra förslagen är
              för Folkpartiets del nya. Vi står naturligtvis bakom dem och har
              också drivit dem tidigare. Nu har vi ett gemensamt program för
              vad vi först av allt vill ta itu med. Det behövs säkert mer än
              vad som föreslås i dessa tio punkter.
            </seg>
            <seg n="3d14b390">
              Rättspsykiatrin har drabbat psykiatrin i landstingen hårt. Väldigt
              många patienter har hamnat i skymundan eftersom man i stället
              varit tvungen att ta hand om dessa människor som naturligtvis
              också ska ha den vården.
            </seg>
            <seg n="e5d18361">
              Det är väldigt viktigt att de som blivit dömda till rättspsykiatrisk
              vård får en bra vård. Men det förekommer att den tränger undan
              vård för andra människor de äldre och de unga. Jag vet att det
              finns landsting som har dragit ned på barn- och ungdomspsykiatrin
              för att betala för rättspsykiatrin. Då måste vi inse att det är
              fel någonstans. Staten behöver ta över ansvaret för rättspsykiatrin.
              Den ansvarar ju också för lagstiftningen om detta och för domstolarna.
            </seg>
            <seg n="d6147060">
              Det är bra att vi har enats om ett tillkännagivande i det här
              betänkandet. Vi hoppas att det också snart kommer att leda till
              att det blir en förändring när det gäller finansieringsansvaret
              för rättspsykiatrin, så att de olika landstingen på ett annat
              vis kan ägna sig åt den psykiatri som är så viktig för så många
              av oss människor. Vi vet aldrig vilken dag vi själva drabbas.
              När det händer vill vi kunna få psykiatrisk vård, lika väl som
              vi vill få vård för andra sjukdomar som vi kan drabbas av.
            </seg>
            <seg n="dddb8f2b">
              Herr talman! Jag står bakom Folkpartiets samtliga reservationer
              i betänkandet men yrkar nu bifall bara till reservation 2.
            </seg>
          </u>
          <note type="speaker" n="eb3f1a24">
            Anf. 3 CHATRINE PÅLSSON (kd):
          </note>
          <u who="chatrine_palsson_167827" xml:id="i-dff3f3f65fb13b3a-0" n="336888de" next="i-38c1de6a038f3bea-0">
            <seg n="0f7f53f9">
              Herr talman! Kära vänner! Många människor kanske vi alla hamnar
              någon gång i livet i en situation där vi behöver hjälp av psykiatrin,
              primärvården, på grund av att vi mår dåligt invärtes. Jag kan
              inte nog understryka att bland det viktigaste vi politiker har
              att göra är att lyfta fram de människor som inte kan eller vågar
              tala för sig själva och kräva sin rätt.
            </seg>
            <seg n="32d95f83">
              Det var en viktig sak som hände när Prioriteringsutredningen
              lade fram sitt betänkande, som riksdagen sedan antog 1997. Då
              slog man fast att just människor med nedsatt autonomi skulle hamna
              i prioriteringsgrupp 1, det vill säga att de skulle prioriteras
              allra högst i vård och omsorg.
            </seg>
            <seg n="7f4bf657">
              Vi vet alla att när vi mår psykiskt dåligt orkar vi inte och
              förmår inte glädjas åt en materiell välfärd som vi när vi mår
              gott hälsar med stor glädje. Därför tycker jag att dessa frågor
              är grundläggande för hela vårt välfärdssamhälle. Någon har sagt
              att det är när vi ser hur vi behandlar dem som har det svårast
              som det bevisas hur vårt samhälle fungerar och vilken nivå vi
              har på välfärdssamhället.
            </seg>
            <seg n="c031fb4b">
              Därför, herr talman, är jag glad för att alliansen, som är regeringsalternativet
              till hösten och som ska ta över regerandet, har enats om tio mycket
              viktiga punkter. Många av dessa punkter har Kristdemokraterna
              jobbat för i många år, liksom även andra allianspartier. Minst
              5 miljarder har vi lovat att avsätta under den kommande perioden
              för att restaurera psykiatrin och hjälpa de människor som kanske
              har de största behoven men inte orkar framföra dem.
            </seg>
            <seg n="003fbf5f">
              I sjukvårdsdebatten hör man ibland att efterfrågan är det som
              ska styra, och det underförstås att det skulle vara detsamma som
              behov. Det är det inte. De som har de största behoven orkar inte
              efterfråga dem.
            </seg>
            <seg n="b73956ed">
              Herr talman! I det sista numret av Läkartidningen har Filipe
              Costa, som är chefsöverläkare och verksamhetschef inom Psykiatrin
              Södra i Helsingforss läns södra sjukvårdsområde en mycket intressant
              artikel. Rubriken är Någonting är galet i psykiatrin Miljarder
              missar kärnverksamheterna. Han menar att de stora pengarna hamnar
              i ett otal projekt som är massmedialt eller politiskt mer intressanta
              än kärnverksamheten. Jag uppmanar till läsning av den artikeln.
              Författaren är en person med ett stort ansvar i psykiatrin och
              som nu drar i larmklockorna. Då måste vi som politiker lyssna.
              Det gäller inte minst regeringen. Detta är en alldeles färsk larmsignal
              om att det inte fungerar.
            </seg>
            <seg n="0485b6b3">
              För några år sedan inträffade flera uppmärksammade våldsbrott,
              där vi visste att personen i fråga först hade knackat på hos någon
              sjukvårdsinstans för att få hjälp, för han mådde så dåligt. Men
              personen fick ingen hjälp utan hänvisades någon annanstans. Resultatet
              blev och det känner jag stor frustration över att vederbörande
              begick ett brott som han aldrig hade velat begå, men på grund
              av att han blev sjuk blev det så i alla fall. Vi måste se till
              att sådant inte händer igen. Det är en av punkterna i den borgerliga
              alliansens tiopunktsprogram. Jag tror att vi alla är överens om
              att vi inte ska behöva larmrapporter och fruktansvärda brott för
              att få upp ögonen för att detta är ett viktigt område.
            </seg>
            <seg n="5f254d36">
              Jag vill också reflektera lite över våra barn. I Västra Götaland
              genomförde föreningen Dampens hus en enkät bland 60 familjer med
              barn som har neuropsykiatriska problem, adhd. För 40 % av de barnen
              saknades åtgärdsprogram i skolan, och 12 % av barnen var helt
              avstängda från skolan. Det ger vid handen att vi måste sätta in
              mycket mer resurser för att i ett så tidigt skede som möjligt
              hjälpa de här barnen och ge dem åtgärdsprogram, så att inte sjukdomen
              hinner förvärras och kanske blir svår att rå på. Att få det stöd
              man behöver så tidigt som möjligt är en av nycklarna till lyckade
              resultat.
            </seg>
            <seg n="c4cfb61c">
              Vi vet också att en stor andel upp till 40 % är en siffra som
              jag har hört nämnas av dem som i dag sitter på Kumlaanstalten
              har i barnaåren och ungdomsåren haft problem av neuropsykiatrisk
              karaktär. Kanske hade vi sluppit att se dessa unga killar och
              tjejer begå brott om samhället hade satt in ett åtgärdsprogram
              så tidigt som möjligt.
            </seg>
            <seg n="15766118">
              Många av dessa barn som inte får hjälp hamnar i ett drogberoende.
              Man känner lite att drogen blir en behandling mot de symtom man
              har. Det är väl inte rimligt att våra barn ska behöva hamna där?
              Därför är barnpsykiatrin och resurserna till den oerhört viktiga
              för framtiden.
            </seg>
            <seg n="fdc7eb1c">
              Vårdplatser har vi kristdemokrater talat mycket om. Jag fortsätter
              att göra det. På tio år har antalet vårdplatser inom psykiatrin
              minskat från 14 000 till mindre än 5 000. Det är alldeles galet
              om man på grund av en trend minskar vårdplatserna.
            </seg>
            <seg n="a3a02429">
              Jag vet, och jag är glad för, att alltfler människor kan vårdas
              i öppna vårdformer. Självklart är det bäst, och de som kan och
              har möjlighet ska naturligtvis göra det. Men de som får en medicinsk
              bedömning och behöver en vårdplats ska naturligtvis också ha rätt
              till det. Och vem är det som gör den bedömningen? Jo, det är faktiskt
              läkaren och patienten tillsammans. Där ska inte vi politiker hamna
              i någon trend att det är fint att skära ned vårdplatser, utan
              vi ska se till att det finns vårdplatser så att den medicinska
              professionen kan ge och patienterna, till syvende och sist, får
              den vård som de behöver.
            </seg>
            <seg n="8918862a">
              När det gäller alliansens förslag i övrigt är det oerhört viktigt
              att den vårdgaranti som vi faktiskt har talat om i kanske tio
              år men vi har haft ett gemensamt borgerligt förslag i varje fall
              sedan april 2002 även omfattar psykiskt sjuka. Det är självklart.
              Också alliansens förslag om att ett barn ska ha rätt till utredning
              inom en månad känns oerhört angeläget. Vi vet ju att det inte
              bara är barnets psykiska sjukdom som kan förvärras om det inte
              får den hjälp det behöver, utan den övriga utvecklingen av kroppen
              kan också försenas.
            </seg>
            <seg n="fd20d7c9">
              Det här, mina vänner, handlar om en etisk grundsyn om alla människors
              lika rättigheter och samma värde. Självklart är det precis lika
              viktigt att den psykiatriska vården är evidensbaserad, att den
              har en vetenskaplig grund för behandling på samma sätt som när
              vi behandlar en hjärt- och kärlsjukdom eller magsår. Det måste
              vi också lyfta fram. Det finns också i det tiopunktsprogram som
              vi ser här.
            </seg>
            <seg n="720326ee">
              Jag ser fram emot den 18 september när valet har varit och vi
              har fått en borgerlig regering och då vi kan börja genomföra detta
              som är grunden för välfärdens samhälle. Det ser jag fram emot.
            </seg>
            <seg n="63ca9039">
              Avslutningsvis ställer vi kristdemokrater oss naturligtvis bakom
              alla de reservationer som vi är med på i betänkandet, men för
              tids vinnande yrkar jag bifall till reservation 3 och reservation
              10.
            </seg>
          </u>
          <note n="2054dc47">
            Anf. 4 GUNILLA WAHLÉN (v):
          </note>
          <u who="chatrine_palsson_167827" xml:id="i-38c1de6a038f3bea-0" n="336888de" prev="i-dff3f3f65fb13b3a-0">
            <seg n="2e26377b">
              Herr talman! De senaste 3040 åren har psykiatrin genomgått stora
              och nödvändiga förändringar. De har förbättrat levnadsvillkoren
              för människor med psykiska problem och sjukdomar, men de är långt
              ifrån tillräckliga. Det finns fortfarande mycket att göra för
              att tillgodose människor med psykisk ohälsa och garantera att
              de får en god vård på samma villkor som när man drabbas av annan
              sjukdom. Det är inte enbart en vårdfråga, utan det handlar fortfarande
              mycket om attityder, om samhällets syn på psykisk sjukdom. I mitt
              anförande kommer jag att ta upp några förslag till förbättringar
              som Vänsterpartiet har.
            </seg>
            <seg n="d0490911">
              Den psykiatriska hälso- och sjukvården är i stort behov av samordning,
              utveckling och nytänkande. I skuggan av de uppmärksammade händelser
              som satt psykiatrin i fokus för samhällsdebatten finns den enskilda
              patienten. Psykisk sjukdom eller psykisk ohälsa är fortfarande
              ett tillstånd som man försöker dölja trots att många någon gång
              i sitt liv själva upplever det eller har någon i sin nära omgivning
              som är psykiskt sjuk.
            </seg>
            <seg n="2d6e89b0">
              Många patienter inom psykiatrin känner en ökad oro för en tillbakagång
              till en psykiatrisk vård som innebär mer inlåsning och utanförskap.
              Vi måste komma ihåg att de reformer som genomförts under 1990-talet
              inom psykiatrin har haft som syfte att humanisera vården. Och
              ingen vill ha tillbaka den rättsosäkerhet och de ibland livslånga
              vårdtider på stora institutioner som tidigare fanns.
            </seg>
            <seg n="122171d1">
              Reformerna syftade till att ge psykiskt sjuka människor en möjlighet
              att leva ett värdigt liv i gemenskap med andra och en möjlighet
              till öppnare vårdformer som utgår från den enskildes behov. Tyvärr
              har många patienter och anhöriga kommit i kläm eftersom landsting
              och kommuner inte har samarbetat, och därför har man inte uppnått
              de mål som fanns med psykiatrireformen.
            </seg>
            <seg n="ea9b64f8">
              Precis som inom all annan vård och omsorg ska psykiatrin vara
              tillgänglig, trygg, säker och human med hög kvalité. Och det är
              viktigt att komma ihåg reformernas etiska och humanistiska intentioner.
            </seg>
            <seg n="ead6eb7d">
              De senaste årens minskning av antalet vårdplatser har skett huvudsakligen
              av ekonomiska skäl. Psykiatrins andel av kostnaderna har minskat
              från 11 % till 8 %. Den statliga ekonomiska satsning på psykiatrin
              som Vänsterpartiet har gjort tillsammans med regeringen och Miljöpartiet
              är ett viktigt steg i rätt riktning. Samtidigt får kommuner och
              landsting ökade generella resurser. Vi menar att de ansvarar för
              att komplettera satsningen på psykiatrin så att kvaliteten och
              tillgängligheten i psykiatrin förbättras.
            </seg>
            <seg n="28e4dc6f">
              Vi vill att man skapar fler öppna och flexibla vårdformer och
              att det blir ett ökat stöd till eget boende och sysselsättning
              och ökade möjligheter till psykoterapi.
            </seg>
            <seg n="6e8492f0">
              Vänsterpartiet står bakom tillkännagivandet om finansieringen
              av rättspsykiatrin. Det är angeläget att utreda hur det finansiella
              ansvaret ska fördelas inom rättspsykiatrin och om man ska lägga
              ansvaret på staten.
            </seg>
            <seg n="fbf53635">
              Herr talman! När det gäller kompetens inom den psykiatriska vården
              vill jag lyfta fram en behandlingsform som är underdimensionerad,
              nämligen psykoterapi. Vi kan konstatera att det medicinska och
              farmakologiska synsättet dominerar framför ett psykologiskt förhållningssätt.
              Min mening är inte att ta ställning för den ena eller den andra
              behandlingsmetoden, men jag vill understryka behovet av helhetssyn
              och tillgång till olika behandlingsmetoder. Tillgången till psykoterapi
              ska inte heller vara en kostnadsfråga för en person med psykisk
              ohälsa.
            </seg>
            <seg n="c4c49a4b">
              Studier visar att höga egenavgifter för psykoterapi ställer den
              behandlingen utom räckhåll för dem som behöver den mest. Själv
              tänker jag på ungdomar som lider av psykisk ohälsa. 20 % av kvinnorna
              i åldern 1829 år upplever psykisk ohälsa. De så kallade SSRI-preparaten,
              lyckopillren, räcker inte som enda behandlingsalternativ. Vänsterpartiet
              anser att den offentliga vården måste utvecklas så att fler psykoterapeuter
              finns tillgängliga. Läkemedel och annan behandling måste komplettera
              varandra.
            </seg>
            <seg n="82363242">
              Det är i dag endast läkare och sjukgymnaster som får ge psykoterapi
              som omfattas av hälso- och sjukvårdens högkostnadsskydd. Det är
              orimligt att inte legitimerade psykologer och arbetsterapeuter
              ska ha motsvarande möjlighet eftersom de har motsvarande kompetens
              när det gäller psykoterapi. Psykologer och arbetsterapeuters behandling
              bör kunna ingå i försäkringssystemet på samma villkor som för
              andra yrkesgrupper.
            </seg>
            <seg n="1f4d65f0">
              Herr talman! I all psykiatrisk hälso- och sjukvård spelar språket
              en central roll. Det är bland annat genom orden det handlar om
              att bli förstådd och lyssnad på som patienten ger personalen en
              möjlighet till insikt om de behov som han eller hon har. Det är
              därför viktigt att psykiatrin tar hänsyn till det och utvecklas
              så att de svenskar som inte har svenska som modersmål också ges
              möjlighet till en god psykiatrisk vård. De nationella minoriteterna,
              såsom de samiska och finska med flera, och människor med annat
              etniskt ursprung än svenskt måste kunna få vård på sitt eget modersmål.
            </seg>
            <seg n="c21821fb">
              Barn och ungdomar i Sverige har i en internationell jämförelse
              en mycket god hälsa. Men det finns undantag när det gäller den
              psykiska hälsan. Psykosomatiska symtom som magont, huvudvärk och
              sömnbesvär har ökat kontinuerligt hos barn sedan 80-talet enligt
              Socialstyrelsens folkhälsopolitiska rapport från 2005. Vi i Vänsterpartiet
              är mycket oroade över den här utvecklingen. Det handlar om självdestruktiva
              handlingar, som vi har hört tidigare i dag. Det handlar om svält,
              om att man skär sig, om depressioner, om självmordsförsök ja,
              till och med självmord. Barn- och ungdomspsykiatrin får absolut
              inte hamna på efterkälken när man utvecklar psykiatrin.
            </seg>
            <seg n="5948df30">
              Herr talman! Den som blir vårdad enligt lagen om psykiatrisk
              tvångsvård är i en mycket utsatt situation. Patientens akuta behov
              av vård kan vara större än behovet av integritet och självbestämmande.
              Vanligtvis är orsaken att man vill skydda den enskilda från att
              själv fara illa, men det handlar även om att hon inte ska skada
              andra i samhället. Samhället har i sådana situationer ett mycket
              stort ansvar för att i största möjliga mån ändå försöka skydda,
              stödja och behandla dessa människor.
            </seg>
            <seg n="e4518c7b">
              Ett sätt att ge ett sådant stöd är att tilldela patienten en
              stödperson, en vanlig person som arbetar ideellt, som kan vara
              ett stöd under den tvångsvårdsperiod man har. Tyvärr finns det
              inte tillräckligt mycket kunskap om hur det här ska kunna gå till.
              Därför borde Socialstyrelsen utvärdera det. Och i detta sammanhang
              yrkar jag bifall till reservation nr 19.
            </seg>
            <seg n="0408d21c">
              Kvinnor upplever oro och ångest i större utsträckning än män
              i samtliga åldersgrupper, enligt en rapport om könsperspektiv
              på hälso- och sjukvården kallad Jämställd vård? I Socialstyrelsens
              senaste folkhälsorapport konstateras att yngre kvinnor mellan
              16 och 34 år står för den största ökningen av inrapporterad ängslan,
              oro och ångest. Den psykiska hälsan skiljer sig mellan kvinnor
              och män.
            </seg>
            <seg n="47f9698a">
              Det kan även vara viktigt att notera att fler kvinnor än män
              äter antidepressiva läkemedel. Kvinnor ordineras antipsykotiska
              läkemedel oftare än män trots att man inte har en dokumenterad
              psykosdiagnos. Enligt Socialstyrelsen saknas det klinisk forskning
              och kunskap om könsspecifika faktorer inom psykiatrin.
            </seg>
            <seg n="d31b9cab">
              Vänsterpartiet har med anledning av våra motioner på området
              valt att inte reservera oss, utan vi har lämnat ett särskilt yttrande.
              Men vi kommer att noga följa frågan framöver.
            </seg>
            <seg n="2b56a682">
              Herr talman! Avslutningsvis vill jag framhålla att det fortfarande
              finns mycket kvar att göra för att garantera människor med psykisk
              ohälsa en vård som är lika god och tillgänglig som den är för
              dem som drabbas av fysisk ohälsa.
            </seg>
            <seg n="34f40e2c">
              Den psykiatriska vårdens status behöver höjas. Hur ska vi kunna
              göra det? Vänsterpartiet anser att det behövs en nationell handlingsplan
              för psykiatrin, såväl inom landstingen som i kommunerna, där även
              barn- och ungdomspsykiatrin inkluderas.
            </seg>
            <seg n="b106a19f">
              Några områden som man kan vara kritisk till är bristen på sysselsättning
              och bristen på brukarmedverkan och individuellt utformade insatser.
              Därutöver är det många kommuner som brister i sin organisation
              för att möta psykiskt funktionshindrades behov. Det finns till
              och med kommuner som saknar kunskap om vilka behov som finns i
              den egna kommunen.
            </seg>
            <seg n="c4bc9a21">
              En nationell handlingsplan skulle innebära en möjlighet att strukturerat
              driva psykiatrin framåt och skapa en samling kring gemensamma
              mål. Regeringen bör snarast påbörja en beredning av en sådan handlingsplan.
            </seg>
            <seg n="1f877321">
              Vi menar att en nationell handlingsplan kan bidra till att synliggöra
              psykiatrins behov och till att till exempel lyfta fram vad som
              behöver göras för att rekrytera kompetent personal i framtiden.
              Det är ändå personalen som ska vara den som är bäst på att ge
              psykiatrisk vård.
            </seg>
            <seg n="633f31d3">
              Herr talman! Vi står bakom våra motioner, men yrkar nu bifall
              till reservation 19 om stödpersoner.
            </seg>
          </u>
          <note type="speaker" n="b6bb226b">
            Anf. 5 KENNETH JOHANSSON (c):
          </note>
          <u who="kenneth_johansson_7d251e" xml:id="i-08947cffd909968f-0" n="da30f748">
            <seg n="092d497f">
              Herr talman! Regeringen har misslyckats med psykiatrin, vilket
              vi ser konsekvenserna av i dag. Psykiskt sjuka människor lever
              ett ovärdigt liv, och oskyldiga, ibland anhöriga, fortsätter att
              utsättas för hot. Vi behöver inte mer ord och kommenterande försvar;
              vi behöver åtgärder. Från Centerpartiet har vi själva eller i
              samarbete med övriga i den borgerliga alliansen skarpa förslag
              om vad som behöver göras.
            </seg>
            <seg n="a75f0fd5">
              Centerpartiet medverkade till att psykiatrin prioriterades i
              handlingsplanen för hälso- och sjukvård. Från alliansen tar vi
              nu också konsekvenserna av våra förslag och tillför psykiatrin
              mer resurser betydligt mer än regeringen, Vänsterpartiet och Miljöpartiet
              hittills har redovisat. Vi säger 5 miljarder kronor i tillskott
              under en tioårsperiod för att förstärka psykiatrin.
            </seg>
            <seg n="b2d34f87">
              Effektiviteten inom psykiatrin måste öka genom att göra uppdraget
              tydligare, ställa krav på resultat och följa upp hur det går.
              Vi behöver stimulera entreprenörskapet även inom psykiatrin.
            </seg>
            <seg n="950a060e">
              Det är inte acceptabelt att personer som faktiskt vill ha och
              söker vård, bland annat för att de vet att de kan vara farliga
              för sin omgivning, inte ges den hjälp som de behöver. Sparkrav
              och platsbrist kan ha bidragit till att psykiatrin i alltför hög
              grad har dragits med i den somatiska vårdens strävan att förkorta
              vårdtiderna. Omställningen av psykiatrin har gått för fort. Sköra
              människor kommer i kläm när resurser, kompetens och regelverk
              inte hänger med. Definitionen av begreppet utskrivningsklar behöver
              förtydligas.
            </seg>
            <seg n="47bded98">
              Bristerna i samarbetet mellan bland annat psykiatrin, missbrukarvården
              och socialtjänsten är uppenbara. Efter utskrivning från slutenvård
              finns det ofta ett behov av uppföljning som inte tillgodoses.
              Rehabiliteringsinsatserna lyser oftast med sin frånvaro. Ansvarsfördelningen
              behöver förtydligas, och det behövs omfattande rehabiliteringsinsatser.
              Här kan en finansiell samordning där passiva sjukskrivningspengar
              används till att korta vårdköer och till att rehabilitera vara
              en modell. Den modellen har vi presenterat från Centerpartiet
              och från alliansen utifrån en lokal utformning. Det gäller att
              sätta patienten i centrum och ta fram de ekonomiska möjligheterna.
            </seg>
            <seg n="bdc18386">
              Andra mycket viktiga krav från Centerpartiet på den psykiatriska
              vården är att mycket mer satsa på förebyggande insatser. Mycket
              mer kan göras för att tidigt upptäcka tendenser till psykisk ohälsa,
              snabbt ställa diagnos och sätta in åtgärder när så krävs. Närheten
              och tillgängligheten kan förbättras bland annat genom en väl utbyggd
              primärvård som ska ha en ökad psykiatrisk kompetens.
            </seg>
            <seg n="67b0e1c5">
              Barnen finns i skolan, och behöver en ökad kompetens och beredskap
              beträffande psykisk ohälsa, en väl utbyggd elevvård och gott samarbete
              och stöd till föräldrarna. När det kommer till nivån att barn-
              och ungdomspsykiatriska insatser krävs får inte väntetider stoppa.
              Vårdgarantin för barn- och ungdomspsykiatrin får inte vara längre
              än högst en månad.
            </seg>
            <seg n="2691c6c7">
              En av de allvarliga bristerna som länsstyrelsernas och Socialstyrelsens
              granskning av psykiatrireformen visar är att nästan hälften av
              de psykiskt funktionshindrade saknar sysselsättning i 32 granskade
              kommuner. Självfallet måste samhället ge de psykiskt funktionshindrade
              möjlighet att bidra och känna sig delaktiga, vilket också ökar
              den psykiska hälsan. Den så kallade sysselsättningsgarantin inom
              LSS, lagen om stöd och service, måste prövas. Kanske går det att
              finna nya former med sociala företag, kooperativ och annat som
              sköter kafé- och annan verksamhet där det är hög delaktighet från
              de psykiskt funktionshindrade själva, för att ta några exempel.
            </seg>
            <seg n="2d8bbfa6">
              Från alliansen har vi, som redan har hörts i dagens debatt, presenterat
              ett tiopunktsprogram. Utöver det som jag redan har nämnt, som
              i flera fall inryms i allianspaketet, föreslår vi att man inför
              ett kvalitetsregister och att man förbättrar utbildningen och
              förändrar lagstiftningen för patienter som är farliga för sig
              själva eller andra. Det måste också finnas möjligheter att omhänderta
              otillåten egendom, exempelvis mobiltelefoner. Vi föreslår åtgärder
              för att ge alla en tak-över-huvudet-garanti. Hemlösheten är en
              skam för vårt välfärdsland. Vi vill se en statlig finansiering
              av rättspsykiatrin, och på den punkten välkomnar vi tillkännagivandet
              i dagens betänkande.
            </seg>
            <seg n="d1ac6d72">
              Såväl det ansvariga statsrådet Ylva Johansson som psykiatrisamordnaren
              Anders Milton uttryckte sig ganska positivt om våra förslag. Jag
              utgår ifrån att det var ärligt menat. Den största tveksamheten
              från Ylva Johansson orsakades av vårt förslag att staten ska ta
              över det ekonomiska ansvaret för rättspsykiatrin. Dagens tillkännagivande
              fyller alltså verkligen sin funktion. Stå på er i det nuvarande
              regeringsunderlaget!
            </seg>
            <seg n="c559f2ab">
              Men hur är läget i parlamentet? Där har jag en fråga till Socialdemokraternas,
              Vänsterpartiets och Miljöpartiets representanter. Är ni lika glada
              över vårt tiopunktsprogram som Ylva Johansson och Anders Milton?
              Jag utgår ifrån att ni har tagit del av det. Ni, liksom jag, är
              ju allmänt intresserade, följer DN Debatt och läser TT-meddelanden
              och liknande. Är ni lika positiva till alliansens förslag? Det
              skulle jag vilja ha besked om i dag.
            </seg>
            <seg n="cc33a9d1">
              Herr talman! I det här betänkandet behandlas även Centerpartiets
              motion om insatser för att stödja skogsägare och andra berörda
              som blev så hårt drabbade i samband med stormen i södra Sverige
              den 89 januari 2005. Mycket goda insatser gjordes av enskilda,
              föreningsliv och myndigheter för att begränsa lidandet och ge
              enskilda stöd. I det här sammanhanget är det, vilket framgår av
              en reservation vi har, väldigt viktigt att det psykosociala stödet
              fungerar, att alla berörda nu följer upp det noga och att vi ökar
              beredskapen inför ett läge där vi åter står inför en katastrof.
            </seg>
            <seg n="a114cb33">
              Herr talman! Till slut vill jag yrka bifall till reservation
              nr 5, och jag står självfallet även bakom övriga reservationer
              där Centerpartiet förekommer.
            </seg>
          </u>
          <note n="c0c6eef1" type="speaker">
            Anf. 6 GUNILLA WAHLÉN (v) replik:
          </note>
          <u who="gunilla_wahlen_0ee484" xml:id="i-62e2480d92ad7bd1-0" n="62e2480d">
            <seg n="ead27fb1"/>
            <seg n="77906250">
              Herr talman! Den debatt som vi har haft i dag visar att det finns
              en väldigt stor kunskap och en väldigt stor samstämmighet i kammaren
              och Sveriges riksdag om de behov som finns för att utveckla den
              psykiatriska vården inom en rad områden, bland annat för barn
              och ungdomar, inom skolhälsovården, för kvinnor och andra grupper.
              Med dagens tillkännagivande är vi också tämligen överens om att
              man bör flytta över ansvaret för rättspsykiatrin till staten.
            </seg>
            <seg n="c1a5ab5e">
              Det finns några saker som jag undrar över. Vi diskuterar de medel
              som man tillför just psykiatrin. Där säger Kenneth Johansson att
              ni i den nya alliansen kommer att tillföra mycket mer medel till
              den här verksamheten. I det här sammanhanget kan man betänka de
              extraresurser som Vänsterpartiet tillsammans med Socialdemokraterna
              och Miljöpartiet reellt har tillfört psykiatrin och de medel som
              vi generellt har tillfört under ett flertal år och kommer att
              tillföra kommuner och landsting bland annat för kompetensutveckling
              av personalen. Vi menar att alla dessa medel behövs. Hur har Centerpartiet
              tänkt sig att klara detta med alla de skattesänkningar som ni
              föreslår tillsammans med de övriga partierna?
            </seg>
          </u>
          <note type="speaker" n="19133605">
            Anf. 7 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-1" n="da30f748">
            <seg n="5b3b8099">
              Herr talman! I den samlade budget som Centerpartiet och alliansen
              kommer att redovisa har vi mer resurser till både hälso- och sjukvården,
              som är ett prioriterat område, och psykiatrin. Centerpartiet har
              medverkat till att psykiatrin är prioriterad i handlingsplanen
              för hälso- och sjukvård. Sammantaget under fyra år omfattar den
              9 miljarder kronor. Psykiatrin var ett utpekat område där. Vänsterpartiet
              stod inte bakom den handlingsplanen.
            </seg>
            <seg n="76761dd8">
              De satsningar som regeringsunderlaget har redovisat för psykiatrin
              är 500 miljoner ett år, 200 miljoner år två, och sedan är det
              ingenting i extra satsningar. Det blir sammantaget 700 miljoner.
              Mot det ska alliansens 5 miljarder ställas. Det kan kanske ändras
              i framtiden, men det är dessa fakta vi har att ta ställning till
              i dag. Det är skillnad. Det är skillnad på prioriteringar. Det
              är skillnad på hur vi ser på ambitionen att vi ska förstärka primärvården
              och ta ansvar för de sköra människorna. I den diskussionen står
              vi i Centerpartiet och alliansen mycket starka.
            </seg>
            <seg n="da937162">
              Det finns delar som är bra, och jag har ingen annan tro än att
              Gunilla Wahlén fullt ut står bakom dem. Det gäller rättspsykiatrin.
              Det har vi drivit länge, och det är bra att det kommer. Ligg bara
              på så att inte de tveksamheter som regeringen har där vinner gehör!
              Driv på den frågan!
            </seg>
            <seg n="e43d3a2b">
              Jag redovisade tio punkter, och vi har hittills diskuterat två
              punkter. Tycker Gunilla Wahlén, som Milton och Ylva Johansson,
              att alliansens förslag ska prövas positivt?
            </seg>
          </u>
          <note n="2445d8a5" type="speaker">
            Anf. 8 GUNILLA WAHLÉN (v) replik:
          </note>
          <u who="gunilla_wahlen_0ee484" xml:id="i-62e2480d92ad7bd1-1" n="62e2480d">
            <seg n="ead27fb1"/>
            <seg n="77ae5e58">
              Herr talman! Låt mig svara på detta om tiopunktsprogrammet. Vi
              har självfallet läst det, och jag har till och med med mig det
              i kammaren i dag. Vi har gått igenom de här punkterna och tycker
              att det finns många saker som är bra i det här programmet. Det
              finns saker som redan fungerar, och det finns saker som bör förbättras,
              till exempel vårdgarantin. Jag tycker att det är självklara saker
              som man måste utveckla.
            </seg>
            <seg n="6dbf0510">
              Det är därför Vänsterpartiet föreslår att man ska göra en nationell
              handlingsplan för psykiatrin. Den nationella handlingsplanen ska
              utgå ifrån landstingen och kommunerna. Kommunerna måste samarbete
              med landstingen om resurserna. Vi kan inte ha det här glappet
              som finns när man ska tillbaka ut efter att ha varit inskriven
              i slutenvård eller haft slutenvårdskontakt. Psykiatrireformen
              innebar att det är kommunen som ska hjälpa mig, stötta mig, se
              till att jag får sysselsättning och bostad och att mina behov
              blir tillgodosedda. Hur detta ska gå till ska finnas i den här
              handlingsplanen. Det brister mycket inom det här. Det är vi överens
              om.
            </seg>
            <seg n="f4c39314">
              Centerpartiet, tillsammans med alliansen, pratar om entreprenörskap
              på de här områdena. Man pratar om privata skolor, privata mottagningar
              och att olika delar av välfärden ska gå över i ett privat entreprenörskap,
              men det ska finansieras med offentliga medel. Hur tänker man sig
              då att man ska tillgodose ungdomars behov av skolhälsovård i den
              privata skolan? Hur tänker man sig att man ska tillgodose behoven
              för alla de ungdomar och alla de vuxna som inte är inne i systemet?
              Hur ska de kunna få tillgång till en privat vård om man inte har
              ett garanterat skydd som innebär att kostnaderna blir betalda?
            </seg>
          </u>
          <note type="speaker" n="1031b90f">
            Anf. 9 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-2" n="da30f748">
            <seg n="162b199a">
              Herr talman! Det är bra att vi fick ett gillande av ett antal
              av våra tio punkter som Gunilla Wahlén kommenterade. Då går vi
              vidare. Vi vill se detta i verklighet och realitet. Det är vår
              förhoppning att detta ska komma i form av en proposition efter
              höstens val. Jag hoppas att den propositionen då får stöd från
              Vänsterpartiet.
            </seg>
            <seg n="12d58e18">
              Vi kan kanske vara överens om att de utpekade extraresurserna
              till psykiatrin är dessa 700 miljoner under två år som Gunilla
              Wahlén hittills står bakom. Det ska ställas mot 5 miljarder kronor
              under tio år, som är alliansens förslag. Det är skillnaden när
              det gäller resurser. Det allra viktigaste är dock, tror jag, att
              vi har det tydliga uppdraget och den tydliga uppföljningen av
              att detta verkligen leder till resultat inom psykiatrin. Det är
              jätteviktigt.
            </seg>
            <seg n="6a9c40b0">
              När det sedan gäller formen för en solidariskt finansierad vård
              och omsorg efter vars och ens behov är det för oss självklart
              att se var man kan få ut mest resurser i form av kvalitet för
              insatta pengar, och då är entreprenörskapet väldigt viktigt att
              prova. Det finns exempel på att det ibland blivit riktigt bra
              resultat, och ibland har det blivit mindre bra. Men den som bedömer
              det är den som upphandlar.
            </seg>
            <seg n="341fdd7e">
              Kvalitet och pris ligger i botten för oss, och sedan vill vi
              ha en mångfald av vårdgivare. Det ökar valfriheten och möjligheten
              att se till enskildas behov och önskemål på ett bredare sätt.
              Det tycker vi är ett utmärkt sätt att se på tillvaron. Släpp fram
              entreprenörskapet även inom vården och omsorgen!
            </seg>
          </u>
          <note type="speaker" n="13bbf199">
            Anf. 10 JAN LINDHOLM (mp):
          </note>
          <u who="jan_lindholm_258194" xml:id="i-3e453abd6685e2ee-0" n="3823b0ed">
            <seg n="c9985d61">
              Herr talman! Situationen för människor med psykiska problem eller
              psykiska sjukdomar är, som vi har hört från många talare tidigare
              här, inte bra. Självklart måste den förbättras. Det finns fortfarande
              många brister. Hälften av kommunerna har exempelvis inte ens genomfört
              en inventering av de behov som finns hos de människor i kommunen
              som har psykiska funktionshinder. Det är nödvändigt med en förbättrad
              samordning mellan myndigheter, kommuner och landsting det har
              flera sagt om de som har olika psykiska vårdbehov ska kunna få
              rätt vård i rätt tid.
            </seg>
            <seg n="af85a351">
              Förbättringar sker, som på alla andra områden, oftast alltför
              långsamt. Därför kan det vara viktigt, tror vi, att stärka rättighetslagstiftningen
              även för dem med psykiska funktionshinder.
            </seg>
            <seg n="19bc6feb">
              Vårt moderna välfärdssamhälle bjuder oss på väldigt mycket. Det
              bjuder oss på dioxiner, PCB, DDT, mjukgörare, flamskyddsmedel,
              ett helt smörgåsbord av antibiotika i olika former, antidepressiva
              läkemedel, konserveringsmedel, tungmetaller och mycket annat som
              påverkar vår hälsa på medvetna och omedvetna sätt.
            </seg>
            <seg n="330aea23">
              Redan som väldigt unga kan vi ha oturen att få frikostig tillgång
              till exempelvis filmer som beskriver hur människor bryter ned,
              krossar och förstör andra människor, bilder som visar hur en del
              rentav njuter av att slå sönder människoliv. Det finns musik som
              förhärligar våld, reklam som använder våld som metod för att locka
              kunder och tidningar som beskriver lika ruskiga saker som filmerna.
            </seg>
            <seg n="bf2832e7">
              Vårt samhälle skapar alltså inte bara det som vi kallar för välfärd.
              Det finns även en baksida som handlar om ångest, ohälsa och förfall.
              Som någon sade tidigare här: En del svälter sig sjuka, och andra
              äter sig till ohälsa. Många kan inte låta bli att titta fast de
              vet att de inte kan sova med alla bilder på näthinnan. Det har
              nog egentligen aldrig funnits så många droger och flyktvägar från
              verkligheten som det finns i dag.
            </seg>
            <seg n="636df5aa">
              Jag påstår inte att det är samhällsbyggets fel att det är så
              här illa. Jag försöker inte heller säga att det var bättre förr.
              Jag bara konstaterar att i detta välfärdsbygge lyckas vi inte
              riktigt så som vi antagligen allesammans skulle vilja. Många har
              det svårt i vårt land och utvecklar ohälsa på många olika sätt,
              och ibland kan det leda till psykiska besvär och behov av psykisk
              vård.
            </seg>
            <seg n="3348d4b9">
              Herr talman! Miljöpartiet står bakom det betänkande som vi nu
              lägger på riksdagens bord. Även om vi naturligtvis utgår ifrån
              att det av utskottet föreslagna tillkännagivandet ska leda till
              att regeringen skyndsamt arbetar fram en proposition utifrån Psykansvarskommitténs
              betänkande har vi dock valt att i utskottets betänkande markera
              en del av de frågor som vi kanske tycker är lite viktigare än
              andra med hjälp av tre reservationer och ett särskilt yttrande.
            </seg>
            <seg n="3811df88">
              Vi tycker att det är viktigt med helhetssyn på alla politikområden.
              Förebyggande arbete är ofta ett väldigt bra exempel på det, vilket
              vi också markerar. Vi anser att det är väldigt viktigt att vi
              bygger ett samhälle där vi alla har tid för varandra och då tid
              som medmänniskor, inte bara som kunder, klienter eller arbetskamrater.
              Brist på sådan tid kan vara en av många orsaker till de problem
              som vi ser i vårt moderna, hektiska och rationella samhälle. Den
              effektiva människan kanske inte självklart alltid är den lyckliga
              människan.
            </seg>
            <seg n="1e64301a">
              Var och en borde ha tid att vårda sina egna relationer och det
              egna nätverket så att det finns nära människor att luta sig emot
              de gånger som tillvaron av någon anledning sviktar. Det är en
              orsak till att vi till exempel driver kravet på arbetstidsförkortning.
              Men självklart finns det gränser för vad vänner kan klara av,
              och då är det viktigt att samhället har ett skyddsnät som fungerar.
            </seg>
            <seg n="03a75298">
              Vår reservation 6 tar upp flera aspekter på tillgänglighet, bemötande
              och brukarstöd. 60 % av kommunerna bedriver ingen uppsökande verksamhet
              alls trots att det här ofta handlar om människor som själva har
              väldigt svårt att söka den hjälp de så väl behöver. Här måste
              det självklart bli en ändring. En sak vi föreslår är ett ökat
              stöd till brukarrörelserna, något vi tror kan förbättra samhällets
              möjlighet att nå denna grupp.
            </seg>
            <seg n="178d4915">
              Att den enskilde inte får den vård som han eller hon behöver
              på grund av att huvudmännen tvistar om ansvaret har också många
              tagit upp, och det kan inte heller vi acceptera. Det är viktigt
              att man får den vård man har behov av. En sådan här tvist måste
              naturligtvis lösas utanför bemötandet och omhändertagandet. Den
              får parterna sköta efteråt. Man måste få den vård man har behov
              av omedelbart.
            </seg>
            <seg n="6c3d1fad">
              Psykiska problem kan kosta barn och ungdomar livet. Psykosociala
              faktorer är inblandade i de flesta dödsfall som drabbar tonåringar.
              Självmord är den vanligaste dödsorsaken bland pojkar och unga
              män i åldern 1529 år. Självmord är faktiskt en vanligare dödsorsak
              än trafikolyckor i alla åldersgrupper. Även bland unga kvinnor
              är självmord en av de vanligaste dödsorsakerna.
            </seg>
            <seg n="56487609">
              Jag hörde någon nämna en annan siffra, men den jag har fått är
              att 1015 % av alla barn söker barnpsykiatrisk konsultation någon
              gång under uppväxtåren. Dessa problem skapar naturligtvis lidande
              även hos familj och närstående.
            </seg>
            <seg n="1e2b39a1">
              Herr talman! I reservation 9 tar vi upp andra gränsdragningsfrågor
              som kan skapa problem. Först har vi åldersgränsen mellan å ena
              sidan barn- och ungdomspsykiatrin och å andra sidan vuxenpsykiatrin.
              Vi anser att det borde finnas en betydligt större flexibilitet
              i intervallet 1825 år för att man ska kunna förhindra onödiga
              avbrott och förflyttningar mellan de olika vårdformerna. Vi anför
              i vår reservation att Socialstyrelsen borde få i uppdrag att titta
              på ett regelverk som kan göra det möjligt att komma ifrån den
              problematiken.
            </seg>
            <seg n="3a96c6ad">
              Sedan har vi problemet med öppenvård kontra slutenvård. Det finns
              barn som får vänta inte bara månader utan år på den slutenvård
              de har behov av och då tvingas vänta i en vårdform som inte kan
              ge dem det adekvata stöd de behöver. Vi vill alltså att regeringen
              återkommer med förslag på hur man löser detta, eventuellt med
              någon form av garanti.
            </seg>
            <seg n="bc27518c">
              I reservation 25 pekar vi på behovet av översyn av organisationen.
              Det har också flera talare nämnt tidigare. Det förekommer att
              patienter som har olika behov av vård och som även omfattas av
              olika säkerhetsnivåer blandas på ett olyckligt sätt, och det får
              en negativ inverkan på behandlingsresultatet. Det är ju en brist
              som även skapar onödig oro hos anhöriga. Man kanske inte ska säga
              onödig, det kan faktiskt vara befogad oro.
            </seg>
            <seg n="7aecbfec">
              Vi har också påpekat att tillgängligheten till terapeutiska samtal
              måste bli bättre även inom den nära vården. Vi utgår från att
              regeringen återkommer till riksdagen med förslag på hur primärvården
              kan bli bättre rustad för att klara behoven av psykiskt stöd genom
              samtal och mentalt stöd redan tidigt ute i samhället.
            </seg>
            <seg n="c04dbeac">
              Vår förebild är hämtad från Australien, där den psykiatriska
              vården, psykoterapeutiska behandlingar inklusive psykoanalys,
              är kostnadsfri och lättillgänglig. Vi är övertygade om att det
              är lönsamt och att det finns många sjukdagar att vinna med en
              bättre närhet och avvaktar därför snarast ett förslag från regeringen
              på området.
            </seg>
            <seg n="8532c17e">
              Herr talman! Det finns väldigt mycket att göra på det här området.
              Så kan man sammanfatta de anföranden som har hållits. Vi hoppas
              att vi ska kunna få väljarnas förtroende att jobba med detta under
              den kommande mandatperioden.
            </seg>
            <seg n="9f97b4b2">
              Vi har tre reservationer, herr talman, men jag väljer för tids
              vinnande att yrka bifall enbart till reservation 9.
            </seg>
          </u>
          <note type="speaker" n="a17fd192">
            Anf. 11 JAN EMANUEL JOHANSSON (s):
          </note>
          <u who="jan_emanuel_johansson_238417" xml:id="i-87ec87f56e9da1b5-0" n="508f6447">
            <seg n="c0b1edff">
              Herr talman! Det är ingen tvekan om att vård av och omsorg om
              psykiskt sjuka uppmärksammas och beaktas, nu mer än tidigare.
              Många fördomar och okunnighet har ersatts av mer kunskap och mer
              förståelse. Det är positivt och ett steg framåt för vårt samhälle.
              Men det återstår fortfarande mycket när det gäller attityder och
              inställningar.
            </seg>
            <seg n="642b423c">
              Detta till trots är det väldigt många människor i vårt samhälle
              som lider av psykiska sjukdomar, vilket många i den här salen
              tidigare har tagit upp. Ungefär vart femte besök på vårdcentralerna
              görs av människor med psykisk problematik. Debatten måste därför
              vara mångfasetterad och bred och inte bara utgå från den massmediala
              bild som har målats upp av extrema händelser som har utförts av
              en mycket liten grupp väldigt sjuka människor.
            </seg>
            <seg n="f58e221d">
              Mycket har gjorts för att förbättra livssituationen för personer
              med psykiska funktionshinder. Psykiatrireformen för tio år sedan
              var ett steg i rätt riktning. Det var en tydlig bild av att vi
              strävar efter ett samhälle där människor inte ska vara inlåsta
              utan ges en möjlighet till ett öppnare, mer mänskligt liv, ett
              liv där man kan få ha ett eget hem, en bostad dit man kan bjuda
              hem kompisar på fika, men också med ett stöd från samhället.
            </seg>
            <seg n="06b478d7">
              Reformen utgick från att kommuner och landsting skulle ha ett
              nära samarbete kring individen. När Socialstyrelsen har utvärderat
              kan man se att mycket har hänt i positiv riktning. Men det ska
              också sägas att det finns en hel del brister.
            </seg>
            <seg n="558851ea">
              När vi gått från Plattan till riksdagen tror jag att det är många
              av oss som har sett människor som är hemlösa. Många av de människor
              som är hemlösa har ett förflutet på institution. Det är människor
              som föll mellan stolarna när man genomförde psykiatrireformen.
              Så får det självklart inte vara. Det är fullständigt oacceptabelt.
            </seg>
            <seg n="2f84e2e5">
              Folkhemmets fiende är utanförskapet. Det de personer som hamnade
              på gatan upplever är självklart ett utanförskap. Det måste vi
              sätta punkt för. Det måste vi sätt stopp för. De bristerna och
              tillkortakommandena måste åtgärdas.
            </seg>
            <seg n="b3973e7c">
              Jag tycker att det i grunden här inne finns en ganska bred samsyn
              i alla de här frågorna. Kenneth Johansson tog i talarstolen upp
              de förslag som kommit från borgerligheten. Det gläder mig att
              lyssna på Kenneth, för han talar som gammal folkrörelsecenter.
              Han går bort från konfrontationspolitiken, påminner om ett samarbete
              och lyfter fram saker som vi har gemensamt. Det tycker jag är
              bra. Jag tror att ju mer vi eftersträvar konsensus, ju mer lösningsfokuserade
              vi är, desto närmare kommer vi lösningarna, och det är lösningarna
              vi vill komma fram till.
            </seg>
            <seg n="d79d1ec4">
              Psykiatriverksamheten bygger på ett samspel mellan stat, kommun
              och landsting. Flera olika myndigheter på statlig nivå har roller
              att spela. Vi pratar om Socialstyrelsen, länsstyrelsen och SBU,
              Statens beredning för medicinsk utvärdering, och fler än så.
            </seg>
            <seg n="f2b0bb8b">
              För att få ett samlat grepp om vilka brister som finns och vad
              vi kan göra organisatoriskt och lagstiftningsmässigt tillsattes
              Anders Milton som psykiatrisamordnare med uppgift att titta över
              psykiatrin i ett brett perspektiv. En del förslag och bedömningar
              har redan lämnats av psykiatrisamordnaren och mycket kommer att
              redovisas under den närmaste tiden.
            </seg>
            <seg n="1b015de2">
              Mycket av det vi har behandlat i detta motionsbetänkande kommer
              vi alltså att få återkomma till i kommande budgetarbete när psykiatrisamordnaren
              har lagt fram alla sina förslag. Jag tror att det vore oklokt
              att föregripa det arbetet. Jag tror att det finns en risk att
              vi får ett lapptäcke, massvis av små förslag och olika små lösningar,
              i stället för att komma fram till en samlad bedömning som bygger
              på att alla ansvariga nivåer har en tydlig och fastlagd roll och
              en tydlig uppgift och inriktning. Jag tror att vi ska undvika
              det lapptäcket.
            </seg>
            <seg n="d4b8c2b5">
              De generella satsningarna med kraftiga ekonomiska tillskott till
              kommuner och landsting från och med 2005 öppnar för ytterligare
              satsningar på psykiatrin. De ekonomiska resultaten för kommuner
              och landsting för 2005 är mycket bra. Detta ökar möjligheten att
              prioritera viktiga verksamheter som psykiatrin. Under år 2005
              och 2006 görs också en särskild statlig satsning på psykiatrin
              med totalt 700 miljoner kronor. Även införandet av vårdgaranti
              kommer att öka tillgängligheten till vården.
            </seg>
            <seg n="790bd69c">
              En utsatt grupp, vars psykiatribehov måste prioriteras, är barnen.
              Även vikten av detta har flera talare lyft fram. Landstinget har
              prioriterat barn- och ungdomspsykiatrin genom att öka tillgängligheten.
              Trots detta finns det en hel del saker som är otillfredsställande.
            </seg>
            <seg n="07726ee8">
              Psykiatrisamordnarens uppgift är att se över barn- och ungdomspsykiatrin
              i landet för att se om det finns några övergripande och organisatoriska
              grepp som behöver tas. Det kan nog vara så.
            </seg>
            <seg n="45971643">
              En särskild utredare tittar också närmare på hur det kommer sig
              att vissa barn jag säger inte att det är många i vårt land lider
              av sådan stress att det i sin tur har genererat en psykisk sjukdom.
              När det är på det viset är det självklart någonting som är snett.
              Jag säger inte att det är många barn, men de existerar och är
              så pass många att man har tillsatt en särskild utredare. Och jag
              tror att vi här måste flytta fokus från enbart den lilla individen
              för att se vad det är i ett samhälle som gör att barn blir så
              pass stressade.
            </seg>
            <seg n="91215c5c">
              Jag tror heller inte att det räcker med en särskild utredare.
              Jag tror inte att utredaren kommer att komma tillbaka och säga
              att om vi gör så här och så här löser vi det hela. Men vi måste
              tillsammans göra vad vi kan för att analysera vårt samhälle och
              se vad vi kan göra för att sådant här inte ska kunna uppkomma.
            </seg>
            <seg n="1d186280">
              Utredaren kommer med ett förslag i maj. Då får vi se vad som
              presenteras.
            </seg>
            <seg n="cf48e58a">
              Något som får obefogat stor uppmärksamhet är omhändertagandet
              av den lilla, och då menar jag den lilla, gruppen av farliga människor.
              SBU har tydligen visat att det finns en metod att analysera vilka
              patienter som lider av en psykisk sjukdom som kan utveckla ett
              utagerande och bli farliga. Tyvärr har det också visat sig att
              metoden inte har varit klockren. När man har gått igenom och kollat
              hur pricksäker den har varit har ungefär var tredje analys visat
              sig vara fel. Där finns det mycket att göra.
            </seg>
            <seg n="e3d4471c">
              Lösningen på detta tror jag är, och nu kommer samarbete återigen,
              någonting som väldigt många har tagit upp, nämligen upprättande
              av nationella kvalitetsregister för att kunna skynda på en utveckling
              och finna de bästa lösningarna.
            </seg>
            <seg n="9c9406da">
              Nationella kvalitetsregister behövs naturligtvis inte bara inom
              den slutna psykiatrin. Det är någonting som behövs inom psykiatrin
              generellt.
            </seg>
            <seg n="0fce2844">
              Jag anser, som många andra, att det finns brister i vårdkedjan.
              Det behövs möjligheter till viss form av tvång i öppenvården.
              Det är ett stort spektrum mellan slutenvård och öppenvård. Där
              måste vi finna nya lösningar, nya vårdformer. Att finna nya vårdformer
              mellan slutenvården och öppenvården är en central bit för psykiatrin
              generellt. Jag tror att det är ett måste för att vi ska ha en
              bra och kvalitativ vård i framtiden. Flera motioner som jag har
              läst och tagit del av finns inom området. Jag tycker att de är
              bra. Jag ser med stort intresse fram emot vilka förslag och bedömningar
              psykiatrisamordnaren kommer att lägga fram.
            </seg>
            <seg n="c0e40abe">
              Något som enligt min mening måste lösas omgående med hjälp av
              ett särskilt beslut är att inskränka, i vissa fall också ta bort
              möjligheten, för människor intagna inom rättspsykiatrin och inom
              slutenpsykiatrin att få ta med sig mobiltelefon och ha tillgång
              till datorer så att de kan kommunicera med andra.
            </seg>
            <seg n="5b74388f">
              Möjligheten att använda mobiltelefon och ta sig ut på Internet
              har inte bara förlängt och försvårat behandlingen av dessa personer
              utan de har också fått tillfälle att begå brott och på så sätt
              gjort att andra människor har mått dåligt. Det måste vi göra något
              åt.
            </seg>
            <seg n="133cc494">
              Här kommer ett förslag från psykiatrisamordnaren med utgångspunkt
              i detta. Regeringen kommer inom kort, snart i vår, så fort de
              juridiska problemen är lösta, att lägga fram ett förslag.
            </seg>
            <seg n="0cccaaea">
              Psykansvarskommittén har pekat på de problem som finns med nuvarande
              organisation, system, för rättspsykiatrin. Det finns ett enigt
              tillkännagivande från utskottet om att regeringen skyndsamt ska
              utreda hur hela eller delar av rättspsykiatrin ska kunna övergå
              till staten. I dag finns en trend att landstingets psykiatrivårdsplatser
              i ökande grad upptas av rättspsykiatripatienter. Problemet måste
              självklart ses över och analyseras. Utskottet pekar på att man
              här måste titta på inte bara finansieringen utan också på problem
              som rör organisationen, samordningen, samverkan och kvalitetsutvecklingen
              på området.
            </seg>
            <seg n="1957c3d2">
              En viktig grupp för vilken vården måste utvecklas gäller psykiskt
              sjuka missbrukare. Här finns påtagliga brister i dag, vilket också
              belyses på ett bra sätt i flera motioner. Här pågår ett arbete.
              De nationella samordnarna för narkotika och psykiatrin har samarbetat.
              De har lagt fram en gemensam programförklaring. Den stora satsningen
              från regeringen, Ett kontrakt för livet, omfattar 820 miljoner
              kronor. I den vårdöverenskommelse som har tagits fram om hur pengarna
              ska användas föreslås insatser för missbrukare med psykisk sjukdom.
            </seg>
            <seg n="234ff12b">
              Det pågår ett brett och gediget arbete för att få fram förslag
              och lösningar som kan förbättra psykiatrin. Psykiatrisamordnaren
              har en nyckelroll, och regering och riksdag måste prioritera psykiatrifrågorna
              ytterligare framöver. Från Socialdemokraternas sida det känns
              igen hos flertalet partier i salen finns det några hållpunkter
              vi vill lyfta fram i det kommande arbetet. Det handlar om resursfrågan,
              kompetensutveckling för personalen, samverkan mellan kommuner
              och landsting, utvecklandet av kvalitetsregister i psykiatrin,
              utvecklandet av mellanvårdsformer, någon form av tvång i öppenvården,
              samverkan med brukarna, bättre vård för psykiskt sjuka missbrukare
              och stärkandet av psykiskt funktionshindrades rätt i samhället
              samt primärvårdens roll för den psykiska hälsan.
            </seg>
            <seg n="762c7320">
              Som jag sade från början kan psykisk sjukdom drabba vem som helst.
              Heinemann tog upp det på ett målande sätt och sade: Det kan drabba
              dig när som helst. Det är en folksjukdom. Var femte besök till
              sjukvården gäller personer med psykiska problem. Jag vill här
              återkomma till den i grunden gemensamma syn vi har på problemet.
              Vi måste kosta på oss att vara självkritiska, och jag tycker mig
              kunna påstå att jag har vågat vara det i mitt anförande.
            </seg>
            <seg n="184deada">
              Det finns många hål i det sociala skyddsnätet när man bär på
              en psykisk sjukdom. De hålen måste vi laga. Vi måste lyssna på
              varandra. Jag hoppas att vi kan göra det. Jag lyssnar på er, och
              jag hoppas att ni kan lyssna på mig. Ju mer vi eftersträvar konsensus,
              ju mer lösningsfokuserade vi blir, desto bättre kan vi också sy
              igen hålen i det sociala skyddsnätet.
            </seg>
          </u>
          <note n="cdd7321e">
            Herr talman! Jag yrkar bifall till utskottets förslag i betänkandet
            och avslag på reservationerna.
          </note>
          <note type="speaker" n="417122d1">
            Anf. 12 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-55d88c3978a21d44-1" n="ef5b0af5">
            <seg n="edaa417b">
              Herr talman! I och för sig är det en trevlig debatt eftersom
              vi i så hög grad är överens i alla frågorna.
            </seg>
            <seg n="90d4a3b6">
              Men det är en bit som jag saknar. De flesta motioner avstyrks
              med hänvisning till att arbete pågår. Men när det gäller de äldre
              psykiskt sjukas problem finns egentligen ingenting i betänkandet.
              Det pågår inget speciellt arbete. Psykiatrisamordnaren har inget
              speciellt uppdrag att titta på äldres psykiska problem. Ändå vet
              vi att de har kanske annorlunda problem än barn, ungdomar och
              andra vuxna. Det är ofta så att de inte bara har psykiska problem
              utan också en del andra hjälpbehov i form av sjukdomar och hemtjänst.
            </seg>
            <seg n="4b73a7df">
              Det finns flera undersökningar som visar att de äldre sällan
              får en adekvat behandling för depression. Självmord hos äldre
              beror ofta på att de just har en depression. Det är en sak som
              också måste tas med i diskussionerna om psykiatrin. De är en speciell
              grupp. De har inte samma behov som till exempel jag om jag skulle
              få en psykisk sjukdom. Man måste titta på dem på ett speciellt
              sätt.
            </seg>
            <seg n="319b0cd0">
              Vi hade ett yrkande om ett tilläggsdirektiv till psykiatrisamordnaren.
              Jag skulle gärna vilja höra från Jan Emanuel Johansson hur ni
              i Socialdemokraterna ser på de äldres rätt och möjligheter att
              få en adekvat vård när de har en psykisk sjukdom. Det är faktiskt
              7 % av de äldre som får det. Antalet kommer att öka eftersom det
              kommer att bli ännu fler äldre människor.
            </seg>
          </u>
          <note type="speaker" n="b275f489">
            Anf. 13 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-1" n="508f6447">
            <seg n="de09f92b">
              Herr talman! Du frågar hur Socialdemokraterna ställer sig i synen
              på de äldre. Låt mig få göra en utsvävning. När man pratar politik,
              kanske om fred på jorden, är det svårt att hitta någon motpol.
              När du frågar mig om socialdemokratin vill satsa på de äldre får
              du svårt att finna någon sosse, moderat eller någon annan som
              säger: Nej, det vill vi inte göra.
            </seg>
            <seg n="7d16bccb">
              I de satsningar som görs, inom de 700 och 820 miljoner kronorna,
              bereds självklart även frågan om de äldre. Det är inte så att
              de exkluderas eller att man tänker att det nu ska bli bättre för
              de unga och sämre för de äldre. De inkluderas i de satsningar
              som görs.
            </seg>
            <seg n="0e72666b">
              Vi talar här om multisjuka personer. På samma sätt som att det
              är problem med dubbeldiagnoser är det svårt att jobba med dessa
              personer. Men självklart ska de ha all rätt till den vård de behöver.
            </seg>
          </u>
          <note type="speaker" n="475f12c3">
            Anf. 14 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-55d88c3978a21d44-2" n="ef5b0af5">
            <seg n="ea942f65">
              Herr talman! Det är lite märkligt att man avstyrker ett yrkande
              om att psykiatrisamordnaren också ska titta speciellt på de äldres
              behov. Vi är tydligen ändå överens om att de många gånger har
              alldeles speciella behov eftersom de också har en del andra hälsoproblem.
            </seg>
            <seg n="e3baf131">
              Vad jag förstår ska Socialdemokraterna börja en massiv kampanj
              i äldrefrågor. Då får jag verkligen hoppas att man i den kampanjen
              också tittar lite grann på hur äldre människor har det när det
              gäller den psykiska hälsan. Där har vi jättestora problem.
            </seg>
            <seg n="e3d2c98a">
              Det är inte bara fråga om att sjukvården inte tar hand om problemen.
              De äldre negligeras. De får ofta inte specialistvård utan de får
              nöja sig med medicinering. Många av de äldre bor hemma och vårdas
              av en anhörig. Det kan inte vara alldeles enkelt som anhörig att
              ta hand om en människa med djup depression, med psykiska problem,
              som i vissa fall vi ska inte jämföra med våldsmän kan vara aggressiva.
              Det vet vi kan bli en följd av demenssjukdomar. Det gör att även
              anhöriga har jättestora problem.
            </seg>
            <seg n="32afadea">
              Jag tycker att vi har en skyldighet att också underlätta för
              de anhöriga som tar hand om de här svårt sjuka, äldre patienterna
              med de olika symtomen. Här måste sjukvården ställa upp och se
              till att även äldre människor får en adekvat behandling för sina
              depressioner och andra psykiska sjukdomar.
            </seg>
          </u>
          <note type="speaker" n="9c68bbf4">
            Anf. 15 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-2" n="508f6447">
            <seg n="a866bda1">
              Herr talman! Jag är återigen glad att se det gemensamma engagemanget.
              Jag kan garantera att du med tillförsikt kan se fram emot vår
              kampanj riktad mot äldre.
            </seg>
            <seg n="65be7b5f">
              När du läser motivationen runt avslaget ser du att man hänvisar
              till att det här är tillgodosett. Det gör man på grund av de satsningar
              som redan finns.
            </seg>
            <seg n="d70e1562">
              Återigen tror jag, med all respekt, att vi strävar mot samma
              mål och att vi har ungefär samma idéer om hur vi ska komma fram
              till lösningarna.
            </seg>
          </u>
          <note type="speaker" n="dd9ba6aa">
            Anf. 16 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-3" n="da30f748">
            <seg n="c72a011a">
              Herr talman! Psykiatrin står ofta på löpsedlar. När vi pratar
              runt köksbordet, ofta i ganska upprörda former, har vi personliga
              erfarenheter eller tagit del av erfarenheter som gör att det känns
              mycket besvärligt. Min fråga till Jan Emanuel Johansson är: När
              får vi upp de här frågorna på regeringens bord? Kan vi få hjälp
              och drag från Jan Emanuels sida med att få det?
            </seg>
            <seg n="b61415a5">
              Vi är överens om att det finns behov av åtgärder. Det är tur,
              brukar jag tänka, att det finns så många duktiga medarbetare inom
              psykiatrin på olika nivåer runtom i vårt land som sliter och kämpar.
              Det är tur att vi har dem när det händer så lite på den nationella
              regeringsnivån.
            </seg>
            <seg n="36cbf3f9">
              Jag tackar för omdömet att jag vill ha en dialog. Det vill jag
              verkligen jag är sådan. Jag vill se åtgärder.
            </seg>
            <seg n="68299db0">
              Men jag är inte nöjd när det gäller att hänvisa till psykiatrisamordnaren
              i maj. Vad är det som säger att regeringen den här gången lyssnar
              på psykiatrisamordnaren? Det har regeringen inte alltid gjort,
              speciellt inte när det gäller resurser.
            </seg>
            <seg n="840793bb">
              Jag delar också de synpunkter på behov av insatser som Jan Emanuel
              redovisade. Jag tyckte att det stämde väl med vad flera av oss
              har uttalat.
            </seg>
            <seg n="df5f3302">
              Jag skulle vilja ta upp två områden. Jag har redovisat alliansens
              bedömning, som är 5 miljarder under en tioårsperiod. Det är 500
              miljoner öronmärkta per år. Det andra området gäller sysselsättningsgaranti
              och hemlöshet, som ofta hänger ihop. Vad är det konkret som Jan
              Emanuel vill redovisa när det gäller åtgärder, så att folk slipper
              gå på Plattan? Jag instämmer i att det är förnedrande.
            </seg>
          </u>
          <note type="speaker" n="320a326c">
            Anf. 17 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-3" n="508f6447">
            <seg n="c442e272">
              Herr talman! Du frågar när frågorna ska komma upp på regeringens
              bord. Vi har en hel hoper med frågor som ligger på regeringens
              bord.
            </seg>
            <seg n="a0868432">
              Om vi pratar om frågor gällande elektronisk kommunikation, det
              vill säga rätten att ha mobiltelefon eller dator inom rättspsykiatrin,
              ligger förslaget under utarbetande på Socialdepartementet. Man
              kan följa upp möjligheterna till kroppsvisitering, och där finns
              det redan en lag som vi har tagit.
            </seg>
            <seg n="60624d1c">
              Det är krav på minsta vårdtid när läkare utfärdar vårdintyg,
              och där sade vi nej. Den frågan har gått i gång efter många år
              upprepningens konst har inte fungerat där.
            </seg>
            <seg n="196fd605">
              När vi pratar om evidensbaserade behandlingsmodeller är det någonting
              som har legat framme länge och som vi jobbar med. Problemet där
              är att det inte finns alltför många evidensbaserade modeller att
              lyfta fram. Oavsett hur många forskare det finns runtom i världen
              har vi inte tillräckligt många. Men när vi pratar om evidensbasen
              är det få som säger att vi inte ska använda oss av de modellerna.
            </seg>
            <seg n="611ab9e3">
              Det ligger på regeringens bord. Jag kan inte svara mer än att
              frågorna är där och tas på största allvar.
            </seg>
            <seg n="62cf55b1">
              Nästa fråga gällde sysselsättningen. Där tror jag återigen att
              Centern och Socialdemokraterna har en gemensam syn på vikten av
              att sysselsättningen är grunden för hur en människa mår, synen
              på sig själv och möjligheten att tjäna sina egna pengar. Det om
              något är prioriterat. Jag tror nog att alla känner till att basen
              för hela socialdemokratins tänk är rätten till arbete.
            </seg>
          </u>
          <note type="speaker" n="df222ad2">
            Anf. 18 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-4" n="da30f748">
            <seg n="002764fd">
              Herr talman! När jag säger regeringens bord menar jag när man
              kommer till beslut och ställningstagande. När vi ställer frågor
              till ministrar brukar det ibland till och med vara två ord i svaret:
              Beredning pågår. Jag har flera sådana exempel.
            </seg>
            <seg n="5f7e8685">
              Vad jag menar är: När kommer vi till skott? När går vi från ord
              till handling? När blir det verkstad? När får vi ut de beslut
              som vi behöver för att kunna genomföra de här idéerna? Jag tycker
              att vi hittills har sett oerhört lite av det, och det är jag mycket
              kritisk till.
            </seg>
            <seg n="8998cc68">
              När det gäller resurserna har jag redovisat var vi står. Jag
              har inte fått någon kommentar om det från Jan Emanuel, men han
              har en replik kvar. Vårt förslag är 5 miljarder kronor under en
              tioårsperiod, och ni har redovisat 700 miljoner under en tvåårsperiod.
              Frågan är hur ni för er del ser på det.
            </seg>
            <seg n="02807d55">
              När det sedan gäller sysselsättningsgarantin har vi ett skarpt
              förslag, och vi erkänner att vi måste kostnadsberäkna det noga
              och se till att det blir realism i det. Men det finns någonting
              som vi inte orkade med den gången då assistansreformen genomfördes,
              och det är personkrets 3. Det är många av dem som vi ser på Plattan.
              Det är många av dem som snurrar runt och lever ett ovärdigt liv,
              som behöver daglig verksamhet, som behöver någon form av aktivitet,
              som behöver rehabilitering, så att de slipper det liv och leverne
              som de i dag tvingas utsätta sig för.
            </seg>
            <seg n="e0565a0d">
              Jag tror att man måste pröva nya grepp. Jag tror att de sociala
              företagen, gärna kooperativa, är ett exempel att stödja de ideella
              rörelserna. Jag är själv engagerad i Riaverksamheten i Falun som
              rör just dessa grupper.
            </seg>
            <seg n="786576a9">
              Till syvende och sist: Finns det något som är en så stark rättighet
              som rätten till ett boende? Något starkare har vi knappt. Det
              är grundlagsskyddat. Det är ingen tvekan om att när alla andra
              medel har provats är det socialtjänstens yttersta ansvar.
            </seg>
            <seg n="ec8c60b8">
              I Helsingfors har vi de största problemen i landet. Min fråga
              är: Varför inte gå till det vänsterpartistiska socialborgarrådet
              i Helsingfors och ge en liten signal om att man ska följa den
              lagstiftning som trots allt finns?
            </seg>
          </u>
          <note type="speaker" n="cc2cc8ad">
            Anf. 19 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-4" n="508f6447">
            <seg n="0f2baf24">
              Herr talman! Det är en ganska beprövad metod att hela tiden hänvisa
              till vad som inte har skett och fråga när man ska komma fram och
              när besluten ska komma på regeringens bord.
            </seg>
            <seg n="cf3777ed">
              Jag tror att vi alla inser att om det hade varit enkelt, om det
              bara var att ta ett beslut så ordnar det sig, skulle vi ha gjort
              det. Jag tror inte att någon tror att vi på pin kiv håller inne
              med några förslag eller undviker att komma till skott.
            </seg>
            <seg n="f6f31498">
              När vi tar ett beslut gäller det att det ska kunna hålla, kanske
              inte bara i sex månader eller ett år utan i tio eller tjugo år.
              Därför är det bättre att göra en ordentlig beredning och se över
              ärendet så att det verkligen fungerar innan man kommer till skott.
              Men ser man tillbaka är det också en hel del som vi har kommit
              till skott med. Jag tror inte att man behöver ha någon form av
              nihilistisk grundsyn och bara se det svart, utan ibland fungerar
              det också väldigt bra.
            </seg>
          </u>
          <note type="speaker" n="0da4aca0">
            Anf. 20 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-0329929b5508e343-1" n="6ca999ea">
            <seg n="d57b88bc">
              Herr talman! I dag är det en halv miljon människor som är förtidspensionerade.
              De har inkomster som Socialdemokraterna hävdar att man inte kan
              leva på. De är förtidspensionerade. Det är ett växande problem
              på svensk arbetsmarknad.
            </seg>
            <seg n="80362f50">
              I Jan Emanuels anförande saknade jag resonemanget om hur psykiskt
              funktionshindrade ska ha en chans att komma in på svensk arbetsmarknad.
              Det är fler psykiskt funktionshindrade som är förtidspensionerade
              än som vill vara det, som hellre vill vara ute i jobb, åtminstone
              på deltid.
            </seg>
            <seg n="34aecb3e">
              Tror Jan Emanuel Johansson att det är lättare för dem att få
              ett arbete, att komma in på arbetsmarknaden, när varenda arbetsgivare
              vet vad ytterligare en sjukdag innebär i ökade kostnader med medfinansieringen
              i sjukersättningen?
            </seg>
            <seg n="27cd907b">
              Det vore intressant om Jan Emanuel kunde förklara för oss här
              i kammaren hur medfinansieringen i sjukersättningen kommer att
              medföra att fler psykiskt funktionshindrade kommer i arbete.
            </seg>
            <seg n="5ce6b23c">
              Jag har en fråga till. Det gäller entreprenörskapet, personligt
              ombud och rätten att välja vård. Min uppfattning är att en person
              som har en psykisk sjukdom inte saknar förmåga att välja eller
              vilja att välja ibland kan det vara väldigt viktigt att få välja.
              Varför är då Jan Emanuel Johansson och stödpartierna så starka
              motståndare till att ge psykiskt funktionshindrade möjlighet och
              rätt att välja den vård som de själva vill ha?
            </seg>
          </u>
          <note type="speaker" n="11d6ec4f">
            Anf. 21 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-5" n="508f6447">
            <seg n="12c9da94">
              Herr talman! Den första frågan eller påståendet om människor
              med psykiska funktionshinder gällde hur man ska kunna få ut dem
              på arbetsmarknaden. Om jag satt inne med svaret hur man skulle
              få dem att kunna komma ut på arbetsmarknaden på ett bra sätt lovar
              jag att jag hade kommit fram med det, Magdalena. Jag är också
              övertygad om att om du hade suttit inne med det svaret så hade
              du lyft fram det.
            </seg>
            <seg n="e4c20038">
              Jag tror inte att det är så pass enkelt att om man slår omkull
              anställningstryggheten och skrotar facket, eller vad man nu vill
              göra, skulle en sådan sak gagna möjligheterna för de psykiskt
              funktionshindrade att komma ut på arbetsmarknaden. Jag tror att
              det är helt andra saker som är grunden till de besvär som finns
              att komma ut på arbetsmarknaden för de psykiskt funktionshindrade.
            </seg>
          </u>
          <note type="speaker" n="95e84590">
            Anf. 22 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-0329929b5508e343-2" n="6ca999ea">
            <seg n="5047201c">
              Herr talman! Jag tror att det är flera vägar man måste titta
              på för att få möjligheter till arbete. Alliansens förslag till
              nystartsjobb är en väg. Jag tror inte att medfinansiering i sjukersättning
              är den väg som gör att fler arbetsgivare känner sig lockade att
              anställa personer som man vet kommer att vara borta oftare från
              arbetet.
            </seg>
            <seg n="9c31789e">
              Jan Emanuel Johansson svarade inte när det gäller möjligheten
              för psykiskt funktionshindrade att välja, varför det inte ska
              vara möjligt att välja den vård, det personliga ombud och den
              hjälp de vill ha.
            </seg>
            <seg n="942ea7dd">
              Herr talman! Varför ska inte en psykiskt sjuk person i Sverige
              ha rätt till diagnos? Det föreslår allianspartierna. Det ska finnas
              en rätt till diagnos. När det har gått tre månader ska man faktiskt
              ha en chans att veta vad det är. Människor snurrar ibland runt
              i vårt system i flera år, och man vet inte vad det är, bara att
              det är något som är galet. Vi vill att man ska ha rätt till diagnos.
              Vi vill att unga människor ska ha en rätt till diagnos inom en
              månad. Varför har man inte det i dagens socialdemokratiska Sverige?
              Varför finns det så många förtidspensionärer i Sverige i dag?
              Och varför är utbildningen för dem som jobbar med psykiskt sjuka
              så bristfällig i Sverige i dag?
            </seg>
          </u>
          <note type="speaker" n="7fd9c9c9">
            Anf. 23 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-6" n="508f6447">
            <seg n="49aef8c0">
              Herr talman! När det gäller tankarna i det borgerliga förslaget
              har jag det faktiskt med mig här, både av respekt och för att
              jag har läst det. Ylva Johansson kommenterade att det finns jättemånga
              bra förslag. Ett av förslagen är att man ska kunna garanteras
              en diagnos inom tre månader. Jag har jobbat ungefär tio år med
              människor med olika former av dubbeldiagnoser. Ett problem har
              just varit att finna diagnoser för att man ska kunna få rätt till
              LSS, rätt medicin och så vidare. Men att komma med ett förslag
              om att man ska kunna greja det inom tre månader känns kanske lite
              väl radikalt med tanke på att det finns personer som under 20
              år tillsammans med massvis med olika specialister kämpat för att
              finna en diagnos. Så det är inte så väldigt enkelt. Jag är tacksam
              för de visioner som läggs fram i det här förslaget, men ibland
              tror jag att man tar i lite väl mycket när man talar om en garanti
              inom tre månader.
            </seg>
          </u>
          <note type="speaker" n="9703fb8e">
            Anf. 24 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-0" n="336888de">
            <seg n="7255e69c">
              Herr talman! Jag kanske ska kommentera lite av det sista Jan
              Emanuel sade. Jag som har varit i den här riksdagen i många år
              vet att Socialdemokraterna har arbetat emot en vårdgaranti under
              väldigt många år. Så det är inget ovanligt att man inte tror att
              det går. Man måste ju ha som ambition att göra det så snabbt som
              möjligt. Då finns det fortfarande saker att förändra.
            </seg>
            <seg n="258e01f5">
              Herr talman! Jag skulle vilja ställa två frågor. Jag menar att
              i Socialdemokraternas Sverige ligger de största misslyckandena,
              förutom jobben som är ett jättemisslyckande, hos våra äldre och
              våra barn. Min fråga är: Vad har den socialdemokratiska regeringen
              gjort för äldres psykiska tillstånd? Det är fortfarande 40 % av
              alla som jobbar inom äldrevården som inte har adekvat utbildning
              för det jobbet. Det har varit så under åtminstone de senaste 1012
              åren.
            </seg>
            <seg n="36966152">
              Det andra är att Socialstyrelsens rapporter och larm och Folkhälsoinstitutets
              rapporter under åtminstone fem år det kanske är längre har sagt
              att barnens fysiska hälsa är bra i Sverige, men den psykiska hälsan
              försämras och är ett hot. Min fråga är då: Om Socialdemokraterna
              inte har lagt fram några förslag under de här snart tolv åren
              som man har regerat, vad är det som gör att medborgarna och vi
              i oppositionen ska tro att man gör det sju åtta månader före ett
              val? Det måste ju finnas någonting som Jan Emanuel kan säga, som
              att nu kan ni lita på oss, det har ni inte kunnat på tolv år men
              just i dag kan ni lita på vad jag säger.
            </seg>
          </u>
          <note type="speaker" n="c3417b9c">
            Anf. 25 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-7" n="508f6447">
            <seg n="2b7d31b8">
              Herr talman! Strindberg har särskilt i Röda rummet en förmåga
              att måla upp en nihilistisk bild. Han utgår från att allt är svart.
              Om jag utgår från att alla blåser mig och är taskiga emot mig
              blir jag glad när det inte är så. Ibland känner jag igen mig lite
              grann i Strindberg när jag lyssnar på dig.
            </seg>
            <seg n="0afffda0">
              Om barn- och ungdomspsykiatrin tar ni upp i tiopunktsprogrammet
              att Helsingforss universitet har undersökningar som visar på att
              barn mår dåligt psykiskt. Man lyfter fram, som vi också förut
              i debatten, ett självskadebeteende, att flickor skär sig och så
              vidare. Det man kanske måste fråga sig är om det här är regeringens
              fel. Är det regeringens fel att flickor skär sig? Är det Göran
              Perssons fel att unga pojkar är så pass stressade att de måste
              söka hjälp för psykisk sjukdom? Eller kan det vara så att sexualiseringen
              av det offentliga rummet spelar in? Kan det handla om det som
              Jan Lindholm målade upp, om bilderna, om Motorsågsmassakern ,
              läskiga filmer? Kan det vara kommersialismen och konsumismen som
              tvingar in unga flickor och pojkar i ett själsligt illamående?
              Kan det vara så, eller är det bara Görans fel?
            </seg>
            <seg n="8236bd57">
              Om det skulle ha lite grann med konsumismen att göra, lite grann
              med filmerna eller alla de perverterade ideal som finns, skulle
              det vara kul att höra vad borgerligheten har för förslag. Är det
              att stoppa de multinationella superkapitalisterna att exploatera
              vår vardag med en massa sexistiska och skeva verklighetsbilder?
              Hur ska ni stoppa det? Är det förbud mot läskiga filmer? Vad är
              idén?
            </seg>
            <seg n="16d1a094">
              Jag tror att det är lite vanskligt att bara lägga över det på
              Göran och regeringen.
            </seg>
          </u>
          <note type="speaker" n="c9a8cd49">
            Anf. 26 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-1" n="336888de">
            <seg n="ea306e75">
              Herr talman! Det är också ett sätt att försöka lyfta över fokus
              för att slippa svara på en fråga. Jan Emanuel vet att på de två
              minuter jag har till mitt förfogande kan jag inte gå in i och
              tala om de sakerna. Jag skulle ändå vilja påstå att regeringen
              lägger fram det ena förslaget efter det andra som kan öka problemen.
              Jag tänker inte minst på Svenska Spel och hur man arbetar nu.
              Ändå vet man att spelberoende är ett svårt problem. Man måste
              ta sitt ansvar när man sitter i regeringen, är Göran Persson och
              har 2022 statsråd vid sin sida. Då måste man ta ansvar.
            </seg>
            <seg n="565ef82b">
              Jan Emanuel Johansson talade om Strindberg. Det är ju spännande.
              Jag vill gärna tala om jultomten, som jag gillar. Men nu heter
              jultomten Göran Persson eller Jan Emanuel Johansson. Jag tror
              ju inte på jultomten. När det är valår kommer jultomten och serverar
              olika julklappar. Folk vill veta vad det är i det stora röda paketet
              med vita snören som är lockat och krusidulligt och ser så vackert
              ut. Någon öppnar det och ser att det är tomt.
            </seg>
            <seg n="08f210d9">
              Det är ju innehållet, verkstaden och förslagen som folk vill
              lyssna till.
            </seg>
            <seg n="c45b5620">
              Jag hade varit väldigt glad om jag hade stått här i dag och inte
              behövt svartmåla någonting. Tyvärr är mycket av verkligheten inom
              psykiatrin i dag ganska mörk. Det är mörkt för många människor,
              för många anhöriga och för väldigt många grannar.
            </seg>
            <seg n="47348252">
              Vi pratar om Plattan och hemlöshet. Jag deltog vid ett tillfälle
              förra året i en diskussion om detta. När de berättade hur många
              år det kan ta innan de kan få en bostad blev jag djupt berörd
              och undrade: Lever vi egentligen i ett välfärdssamhälle? Vad är
              det som konkret gör att vi ska lita på Jan Emanuels ambitioner
              i dag?
            </seg>
          </u>
          <note type="speaker" n="4b344522">
            Anf. 27 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-87ec87f56e9da1b5-8" n="508f6447">
            <seg n="8f1cc60c">
              Herr talman! När det gäller ambitionerna tror jag inte att du
              tror att jag har ambitionen att göra saker sämre eller dåligt.
              Jag tror att vi har ett ganska gemensamt mål. Jag tror att vi
              har ungefär samma idéer om hur vi ska nå målet. Vi har bara vissa
              olika prioriteringar.
            </seg>
            <seg n="2050b956">
              Psykiatrin är kanske det mest komplicerade vi har. Det handlar
              om människor som mår dåligt på insidan. Hade det funnits enkla
              svar på frågorna hade vi löst detta för länge sedan.
            </seg>
            <seg n="e09a0b7a">
              Vi jobbar, och vi gör så gott vi kan. Av de förslag som har tagits
              fram ser vi hur många gemensamma nämnare vi har.
            </seg>
            <seg n="b9c41af2">
              Du pratade om jultomten som kommer med paket.
            </seg>
            <seg n="d158d5b1">
              Jag ska citera en filosof som är väldigt lik jultomten. Jag travesterar
              en smula. Jag törs inte säga att jag citerar. Då gör jag bara
              fel.
            </seg>
            <seg n="a9801df1">
              Han sade ungefär så här: Tidigare filosofer har bara tolkat historien
              och tolkat samhället. Det som gäller är att förändra det.
            </seg>
            <seg n="65b9c099">
              Det är det vi måste göra nu också.
            </seg>
            <seg n="6dd9a529">
              Verkligheten förändras och vår vardag förändras. Vi måste se
              vad vi kan göra tillsammans för att förbättra för de människor
              som har hamnat ute i samhällets marginal.
            </seg>
            <seg n="5aa0700c">
              Vi har ganska många konkreta förslag från psykiatrisamordnaren,
              och det har kommit fram många andra förslag. Jag tycker att vi
              ska jobba vidare med dem.
            </seg>
          </u>
          <note n="ce89bb39">
            Överläggningen var härmed avslutad.
          </note>
          <note n="4e4ebb5c">
            6 § Tandvårdsfrågor
          </note>
          <note n="64e194ea">
            Föredrogs
          </note>
          <note type="speaker" n="b89ab88f">
            Anf. 28 MAUD EKENDAHL (m):
          </note>
          <u who="maud_ekendahl_7732b5" xml:id="i-5c47873e2e766f0c-0" n="e0e91dc2">
            <seg n="b41285f5">
              Herr talman! Socialutskottets betänkande SoU8 behandlar en hel
              del motionsyrkanden vad gäller tandvårdsfrågor. Redan inledningsvis
              vill jag yrka bifall till reservation nr 1. Jag står naturligtvis
              också bakom alla reservationer där Moderaterna finns med.
            </seg>
            <seg n="855b60d9">
              I dag finns det inte något fullgott skydd mot höga kostnader
              i tandvården. Dagens regler på tandvårdsområdet är ett lapptäcke
              av regler och åldersgrupper. Det stora problemet är den maxtaxa
              som Socialdemokraterna införde den 1 juli 2002. Den kallas ju
              för 65-plusreformen.
            </seg>
            <seg n="da2d4a2e">
              Vi moderater tycker att det är väldigt åldersdiskriminerande
              att ha en taxa som gäller efter det att man har fyllt 65 år. Tänk
              så många människor som har tandproblem men väntar eftersom man
              vet att man får hjälp när man blir 65 år. När jag har varit ute
              i olika sammanhang har jag träffat på flera som kanske redan från
              63 och 64 års ålder har påtagliga problem med tänderna, men vill
              få högkostnadsskyddet på 7 700 kr och väntar på att få laga sina
              tänder.
            </seg>
            <seg n="f3c0ba9b">
              Tänk så många människor som dessutom blir lurade. Man säger:
              Vi socialdemokrater har maxtaxa. Ni ska bara betala 7 700 kr.
            </seg>
            <seg n="46e00ebe">
              Det är så man har uppfattat förslaget. När man kommer till tandläkaren
              och går igenom allt som måste göras visar det sig att man också
              ska betala för förberedande arbete och inte minst för material.
            </seg>
            <seg n="d975bd98">
              Den nuvarande konstruktionen är dessutom kopplad till landstingens
              priser. Det ger väldigt orättvisa effekter. Arvodet kan variera
              kraftigt på samma behandling. Det beror på var man bor, vilket
              landsting man tillhör och var vården utförs.
            </seg>
            <seg n="fd2bf43a">
              Det finns dessutom begränsningar när det gäller behandlingsmöjligheterna.
              Om en patient väljer att frångå det regelverk som man har satt
              upp förlorar han eller hon rätten att få stöd för tandvården.
              Rätten att själv få bestämma vilken tandvård man ska få har beskurits
              och begränsats.
            </seg>
            <seg n="431da80c">
              Jag skulle vilja höra vad Catherine Persson, som står bakom förslaget,
              tycker om detta.
            </seg>
            <seg n="3aad5c6b">
              Reformen har lidit av omfattande stor administration som ligger
              i Lund. Det finns bara ett enda ställe i Sverige där man normalt
              tittar igenom ansökningarna och avgör om patienten ska få detta
              utfört eller inte. Det är tjänstemän och tandläkare som ska godkänna
              om andra tandläkare får utföra det här arbetet i munnen på patienten.
            </seg>
            <seg n="cf66eaa3">
              Det skulle vara lika knäppt om jag ville ha en höftledsoperation
              i Nyköping och några andra läkare någon annanstans skulle bedöma
              om den doktorn ska få utföra operationen.
            </seg>
            <seg n="49398fa1">
              Jag förstår inte, Catherine Persson. Har ni inte funderat på
              hur idiotiskt det är? Denna administration kostar 51 miljoner
              kronor per år. Hade det inte varit bättre att laga tänder för
              pengarna? Det är en administration på 75 personer. Ett 50-tal
              tandläkare, vilket motsvarar 14 heltidstjänster, sitter i Lund.
              Det är huvudsakligen tandläkare som bor i Skåne som ingår i den
              här organisationen.
            </seg>
            <seg n="9de48d24">
              Nej, vet ni vad. Vi måste hitta en annan form så att de som är
              från 20 år och uppåt i åldrarna får samma möjligheter. Det ska
              vara rättvist.
            </seg>
            <seg n="6dc804e2">
              Vi moderater står givetvis fast vid att barn- och ungdomstandvården
              får vara gratis.
            </seg>
            <seg n="1040a9b3">
              Tänk så bra förslag vi har lagt fram. De som har låga tandvårdskostnader
              och inte har så stora behov ska få betala det själva, herr talman.
              Det är de som har höga tandvårdskostnader som ska ha det mesta
              stödet. Så enkelt är det.
            </seg>
            <seg n="ca53c093">
              Vi säger så här: Från 0 kr till 3 000 kr får man stå för själv.
              Från 3 000 kr upp till 15 000 kr betalar man 40 % själv. Om man
              har kostnader över 15 000 kr betalar man 20 % själv.
            </seg>
            <seg n="131003c6">
              Det tycker vi är en väldigt bra lösning.
            </seg>
            <seg n="8cd9c27b">
              Herr talman! Det är vår mening att fri prissättning, konkurrens
              på lika villkor och stabila regler för tandvården gagnar alla
              inte minst patienterna.
            </seg>
            <seg n="7b417b0b">
              En förutsättning för detta är ju en total översyn av tandvårdsförsäkringens
              regelverk.
            </seg>
            <seg n="0a67d3c9">
              Jag vill avslutningsvis peka på att den godtyckliga åldersindelning
              av behandlingar som görs i dag inte är något bra skydd för människor.
            </seg>
            <seg n="4c26051e">
              Kom ihåg en sak när det gäller tänderna som man inte tänker på.
              Man ska se fräsch ut. Man tittar på folks tänder. Jag gör det
              i alla fall. Tänder och händer säger allt om en människa. Och
              tänderna säger om man ser fräsch ut. Tänderna är viktiga för att
              man ska kunna tugga maten och må väl i kropp och själ. Det ska
              inte vara klasskillnader så att tänderna avspeglar om jag har
              det väldigt risigt ställt.
            </seg>
          </u>
          <note type="speaker" n="845be4da">
            Anf. 29 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-84800201df78da0e-0" n="b71b339f">
            <seg n="fe0042ea">
              Fru talman! Våren 1994, alltså för tolv år sedan, fanns det ett
              förslag från den borgerliga regeringen, för övrigt framlagt av
              den nuvarande landshövdingen i Sörmlands län, som skulle ha gett
              alla svenskar rätt till den tandvård som de behöver för en fast
              årlig avgift. Men det förslaget satte Socialdemokraterna och Ny
              demokrati stopp för.
            </seg>
            <seg n="52a94a85">
              Nu har det gått snart tolv år med en socialdemokratisk regering.
              Då kan man fråga sig: Vad har gjorts åt tandvårdsfrågan sedan
              dess? Priskontrollen har tagits bort och det på ett ganska klantigt
              sätt. Det har lett till prishöjningar på 6570 %. Dessutom har
              man infört ett tandvårdsstöd för dem som är över 65 år, men det
              har inte fungerat särskilt bra. Det är klart att de som har fått
              det har haft nytta av det. Men som vi just har hört har det varit
              väntetider, det har varit självrisker på mer än 10 000 kr om man
              räknar in materialkostnader, och det är en konstruktion som driver
              fram ökade vårdåtgärder, vilket också har konstaterats.
            </seg>
            <seg n="5f33ebb9">
              Sedan har vi fått en utredning om ytterligare reformer. Den lades
              fram sommaren 2002, det vill säga för snart fyra år sedan. Men
              det var blygsamma förslag i den. Men inte ens dessa förslag har
              genomförts.
            </seg>
            <seg n="23888a3c">
              Så sent som i budgeten för 2005 sades det inte ett ord om att
              man planerade några ytterligare åtgärder. Men efter det har det
              utbrutit en febril aktivitet i Socialdepartementet. Och det är
              inte så konstigt eftersom denna utveckling har väckt starka reaktioner,
              inte bara från oss i oppositionen utan också inom socialdemokratin.
              LO-ordföranden gick ut och sade att om det inte hände något skulle
              LO driva en kampanj för detta i den kommande valrörelsen mot regeringen,
              får man förmoda. Och det var motioner till den senaste partikongressen.
              Jag tror att det var 50. Och det gjordes ett mycket kritiskt uttalande,
              och partikongressen var djupt oroad över utvecklingen.
            </seg>
            <seg n="27aad510">
              Nu behandlar vi ett utskottsbetänkande med inte mindre än 23
              socialdemokratiska motioner. Jag undrar hur ofta som det väcks
              23 socialdemokratiska motioner på ett område. Det är en signal
              så god som någon om det missnöje som finns med regeringens politik.
            </seg>
            <seg n="6829711a">
              Låt mig säga att det är bra att regeringen har kommit i gång
              nu äntligen även om det är sent. Ännu så länge har vi inte sett
              några konkreta resultat av detta, utan vi har sett löften om arbetsgrupper
              och utredningar och så småningom också direktiv till en utredning.
            </seg>
            <seg n="c3bc6f91">
              Men efter tolv års regerande står vi här och ser ännu så länge
              bara löften och förhoppningar. Varför ska människor tro på dessa
              löften nu när man har tolv års misslyckanden bakom sig? Om nu
              utredningen kommer med ett förslag det ska den visst göra före
              valet hur länge kommer det att bli liggande på Socialdepartementet?
              Kommer det att bli liggande i fyra år som den förra utredningen?
              Man kan undra, och man kan faktiskt fundera över detta fiasko
              under dessa elva tolv förlorade år.
            </seg>
            <seg n="a2d0d4b3">
              Det var ändå Socialdemokraterna som en gång i världen för 30
              år sedan införde tandvårdsförsäkringen. Man kan verkligen undra.
              Jag har tre teorier.
            </seg>
            <seg n="e39e0582">
              Den första teorin är att de som har makten lever för långt bort
              från människors vardag. Man har tröstat sig med, vilket man också
              har sagt här, att de flesta inte betalar så mycket för tandvård
              kanske under 2 000 kr om året i genomsnitt. Men det som man har
              bortsett från är att det ibland är väldigt stora kostnader. Och
              då är man inte beredd på dem om man har en vanlig normal ekonomi.
              Och om man skulle behöva implantat, alltså det som man nu får
              i stället för de gamla lösgommarna, kostar det kanske 30 00040
              000 kr.
            </seg>
            <seg n="c5ee358a">
              Men även för yngre människor som råkar bita av en tand eller
              få varbildning i en tand kan det kosta 5 0006 000 kr för en godartad
              lagning. Om man får tanden utdragen kan det kosta 10 000 kr för
              en brygga eller kanske 16 000 kr för ett implantat, det som kallades
              för stifttand förr i världen. Jag har unga människor i min närhet
              som har råkat ut precis för detta, alltså att en tand måste dras
              ut. Det är klart att man kan gå med en glugg, men om man ska täppa
              igen den kostar det 10 000 kr eller kanske 15 000 kr om det ska
              göras på ett snyggt sätt.
            </seg>
            <seg n="671f32b2">
              En annan förklaring, bortsett från att man inte riktigt har uppfattat
              problemets allvar, kan vara att man har stirrat sig blind på att
              man måste lägga in miljarder skattekronor i tandvårdsförsäkringen.
              Och dem har man inte haft tillgång till. Man har fallit för det
              enkla talesättet att tänderna är en del av kroppen, och alltså
              ska tandvårdskostnaderna in under högkostnadsskyddet på 900 eller
              1 000 kr. Men om vi inte har dem är det inget skäl att inte göra
              någonting. Det finns ju andra möjligheter.
            </seg>
            <seg n="ce5e44c4">
              Situationen att man betalar lite varje år men då och då drabbas
              av höga kostnader gör att det ropas efter en försäkring. Och det
              ska helst vara en försäkring som inte driver fram ökade vårdåtgärder
              som inte behövs.
            </seg>
            <seg n="bb4bb86e">
              Nu börjar en del landsting bygga upp sådana system. Det kallas
              abonnemangstandvård eller lite slagordsmässigt årskort för tandvård.
            </seg>
            <seg n="ef1f4053">
              Min tredje teori är att man har velat ge landstingen en konkurrensfördel
              här i förhållande till den privata tandvården. Konstigt nog är
              det faktiskt konkurrens om patienterna, särskilt i storstadsområdena,
              trots att vi har brist på tandläkare på andra håll. På en rationell
              tandvårdspraktik kan varje tandläkare ta hand om 2 000 patienter.
              Då vet vi att vi har tandläkare i Sverige som skulle kunna räcka
              till för en befolkning på 15 miljoner människor. Vi har drygt
              7 500 tandläkare. Ändå har vi brist på en del håll, men vi har
              överskott i storstäderna. Därför är inte privattandläkarna entusiastiska
              för denna lösning med abonnemangstandvård. Det är klart att de
              som bor i storstäderna och inte vill flytta vill kunna leva på
              kanske 700 eller 1 000 patienter. Och det kan man kanske inte
              göra med ett abonnemangssystem, utan då behöver man kunna ta ut
              mycket pengar för åtgärder.
            </seg>
            <seg n="0d0ec4e8">
              Men vi i Folkpartiet vill att även den halva av den vuxna befolkningen
              som går hos privata tandläkare ska få denna möjlighet till en
              fast avgift varje år som man sedan kan dra på när man behöver
              stora åtgärder. De som går hos privata tandläkare gillar att gå
              till privata tandläkare.
            </seg>
            <seg n="55424a22">
              I dagens tidning finns det faktiskt en redovisning för Svenskt
              Kvalitetsindex där de privata tandläkarna ligger högst av alla
              när det gäller tjänster som man kan köpa. De ligger till och med
              högre än Systembolaget, Posten och andra samhällsinrättningar.
              Och de ligger högre än Folktandvården. Det gör de trots dessa
              höga priser. Men det är klart att de flesta människor hellre skulle
              vilja skydda sig. Det har gjorts undersökningar som pekar på att
              en miljon svenskar avstår från tandvård av ekonomiska skäl.
            </seg>
            <seg n="5637eef9">
              Fru talman! Vi har två reservationer i detta betänkande. I den
              första erinrar vi om de riktlinjer som vi vill ha för en tandvårdsreform.
              Men vi pekar också på köerna för de äldre och misslyckandet att
              bara hälften av de äldre och funktionshindrade som har rätt till
              uppsökande tandvård bara hälften av de 180 000 som är berättigade
              till uppsökande tandvård får den.
            </seg>
            <seg n="0def1170">
              Jag talade om detta med statsrådet Ylva Johansson här i kammaren
              i förra veckan. Hon var väldigt upprörd; hon var rentav förbannad
              på landstingen. Jag tror att hon mest var upprörd över att Svenska
              Dagbladet hade upptäckt saken. Men några åtgärder har vi ännu
              inte sett till. Därför påminner vi om det. Vi påminner också om
              att man behöver både möjlighet till tandvård med fast avgift och
              högkostnadsskydd, som då måste införas stegvis. Vi har mer pengar
              i vår budget, som majoriteten har avslagit, än vad regeringen
              hittills har velat satsa på detta område. Det är bra att det står
              i direktiven till den nya utredningen att man inte ska försvåra
              abonnemangstandvård. Men det är enligt min uppfattning en alltför
              låg ambitionsnivå.
            </seg>
            <seg n="5249f339">
              Jag ber att få yrka bifall till reservation nr 2. Vi är också
              med på reservation 11 tillsammans med Centerpartiet som gäller
              personalförsörjningen. Där skulle jag vilja säga att det viktigaste
              av allt nu inte är att få fram fler tandläkare utan att få fram
              fler tandhygienister, så att vi kan få en effektivt bedriven tandvård
              med bra utnyttjande av resurserna. Vi stöder naturligtvis den,
              men jag yrkar inte bifall till mer än reservation 2.
            </seg>
          </u>
          <note type="speaker" n="92c4855b">
            Anf. 30 CHATRINE PÅLSSON (kd):
          </note>
          <u who="chatrine_palsson_167827" xml:id="i-bd99646a92245f4d-2" n="336888de">
            <seg n="2f03afa5">
              Fru talman! Kristdemokraterna är uppkäftiga nog att påstå att
              munnen tillhör kroppen. Det är inte så konstigt, men kanske många
              tycker det när jag säger det. Ibland verkar det i debatten att
              vara det. Plötsligt accepterar man att munhålan ska ha en helt
              annan försäkringslösning än övriga kroppen.
            </seg>
            <seg n="83fa1b22">
              Ändå kan jag konstatera att munhälsan och tänderna har en oerhörd
              betydelse för människor. Det finns en ganska nyligen publicerad
              undersökning i Norge. Där beskriver man i vilken grad en befolkningsgrupp
              genom livet har varit besvärad av tandsjukdomar i förhållande
              till andra sjukdomsbesvär. Också allvarlighetsgraden av upplevelsen
              av tandförlust beskrivs i förhållande till andra icke-dödliga
              följder men ändå hälsoförluster som det inte går att göra någonting
              åt.
            </seg>
            <seg n="7502c2f8">
              Som det tredje vanligaste hälsoproblemet alla kategorier uppgavs
              faktiskt tandsjukdomar. Först kom ryggbesvär, sedan kom huvudvärk
              och som tredje kom alltså tandsjukdomar. Efter tandsjukdomarna
              kom hjärt- och kärlsjukdomar och luftvägssjukdomar.
            </seg>
            <seg n="e069e87e">
              Risken för tandlöshet värderades faktiskt allvarligast av alla
              möjliga hälsoförluster, det vill säga även allvarligare än insulinberoende
              för diabetiker. Jag har inte svårt som egen person att tycka att
              det är så här viktigt, och jag tror inte att någon av er andra
              har det heller.
            </seg>
            <seg n="d8c8ce36">
              Likväl vet vi att många, många svenskar i dag har en tandhälsa
              som de inte vill ha, utan det syns i princip i munnen vilken ekonomisk
              ställning man har. Regeringen Persson, den förre socialministern
              Lars Engqvist och andra har många gånger sagt att så ska vi inte
              ha det i tandvården. Så är den i alla fall i dag. Jag känner stor
              empati med alla de människor som i dag inte vågar eller kan le
              på grund av att de har förlust av tänder eller en dålig tandhälsa.
              Jag skäms för det, men jag tycker kanske egentligen att det i
              första hand är majoriteten som borde skämmas för det som har tillåtit
              att tandohälsan och det antal människor som inte har råd att gå
              till tandläkaren har ökat under senare tid.
            </seg>
            <seg n="03ad4ed8">
              Det kom en folkhälsorapport för några månader sedan där det framkom
              att 38 % av alla män och 28 % av alla kvinnor med svag ekonomi
              hade dålig tandhälsa. Det är alldeles för många.
            </seg>
            <seg n="99d3ad90">
              Nåväl, vad gör regeringen? Ja, äntligen efter påtryckningar av
              bland annat Kristdemokraterna har man tillsatt en utredning som,
              om jag har förstått saken rätt, ska komma med ett delbetänkande
              redan den 1 mars. Det är bra, och det är på tiden. Vad det kommer
              att innehålla vet jag naturligtvis inte och inte andra heller.
              Men en sak är säker, och det är att det måste till konkreta tydliga
              och långtgående förslag för att vi ska kunna bromsa den negativa
              utvecklingen för människor och tandhälsan.
            </seg>
            <seg n="251e5704">
              Gabriel Romanus och jag har diskuterat tandvård flera gånger.
              Han påstår att det finns partier som säger att tandvården ska
              ingå i det allmänna högkostnadsskyddet med en egenavgift på 900
              kr. Det är ingen som har sagt det, Gabriel Romanus. Däremot har
              vi sagt att om man kan samordna det, och det ska en utredning
              titta på, får vi se vilka nivåer det ska vara. Vad är det för
              skäl till att Kristdemokraterna fortfarande tycker att detta är
              den långsiktiga lösningen? Jo, när vi betalar vår skatt efter
              bärighet ska vi också tillförsäkras att även munhålans sjukdomar
              och den nödvändiga tandvården ingår. Det är en jätteviktig välfärdsprincip.
              Men jag inser att detta är en kostsam förändring. Därför måste
              vi i vanlig ordning som oppositionsparti försöka att i det lapptäcke
              som finns hitta förslag som redan nu kan hjälpa människor.
            </seg>
            <seg n="3d33d0d5">
              En miljon människor går inte regelbundet till tandläkaren. Detta
              har vi tagit fasta på och också lagt fram ett förslag det finns
              inte här, för det är färskare än så som innebär att vi ska ge
              en check vartannat år till alla för att uppmana att gå till tandläkare.
              Det ska vara ett sätt att visa att det förebyggande är jätteviktigt.
              Den här checken ska vara värd 300 kr och gå till alla svenskar
              över 20 år. Med det visar vi att vi på något sätt uppmanar människor
              att gå till den förebyggande vården.
            </seg>
            <seg n="83dbd3b2">
              Sedan arbetar vi vidare i den tandvårdsgrupp som partiet har
              för att lägga fram förslag om ett rimligt högkostnadsskydd så
              att speciellt de med stora tandvårdsbehov ska få den hjälp de
              behöver.
            </seg>
            <seg n="d9f019c2">
              Jag vill också säga när det gäller tändernas betydelse för kroppen
              att det inte bara är en utseendemässig sak eller är begränsat
              till munhålan. Faktum är att väldigt många sjukdomar hjärt- och
              kärlsjukdomar, diabetes och så vidare förvärras om man har dålig
              tandhälsa. Kroppens olika delar är alltså beroende av varandras
              funktioner. Det måste vi också se som en del i argumentationen
              att hälsan för oss alla människor handlar om hela kroppen.
            </seg>
            <seg n="e940b5e1">
              Fru talman! En annan fråga som har diskuterats i många år är
              biverkningar av inte minst amalgam och andra tandfyllningar. Det
              här har man talat länge om, och ändå vet vi att det inte är löst.
              Det finns många människor som inte tål de olika materialen och
              som har det svårt i dag.
            </seg>
            <seg n="ddd613e8">
              Därför, fru talman, vill jag avsluta med att yrka bifall till
              reservation 5 och reservation 6, men jag står naturligtvis även
              bakom de övriga reservationer där Kristdemokraterna är med.
            </seg>
          </u>
          <note type="speaker" n="51bdbd25">
            Anf. 31 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-1" n="b71b339f">
            <seg n="5f65019a">
              Fru talman! Jag tror att Chatrine Pålsson missförstod mig eftersom
              hon trodde att jag kritiserade henne och hennes parti. Det gjorde
              jag inte. Jag kritiserade regeringen.
            </seg>
            <seg n="dde39da7">
              En teori som jag hade om varför det här området har varit så
              misskött är att man har stirrat sig blind på det enkla talesättet
              att tänderna är en del av kroppen. Det är de ju förvisso, men
              om man då säger att det kostar så många miljarder att föra in
              tandvården under sjukvårdens högkostnadsskydd och tar det till
              intäkt för att göra ingenting, då menar jag att man har missförstått
              den enkla iakttagelsen att tänderna är en del av kroppen.
            </seg>
            <seg n="803488ab">
              Nu framgick det av Chatrine Pålssons anförande att hon inte inbillar
              sig att man bara kan föra in tandvården under sjukvårdens högkostnadsskydd.
              Det tycker jag är väldigt bra eftersom vi hoppas att vi ska kunna
              samarbeta om det här. Det finns flera skäl till det, inte bara
              att det kostar många miljarder utan också att situationen på tandvårdens
              område är annorlunda än på kroppssjukvårdens område, framför allt
              därför att vi har den situationen att hälften av vården ges av
              privata vårdgivare och att vi har för många privata vårdgivare
              i storstäderna.
            </seg>
            <seg n="90c2f62b">
              Det förstår ju alla att om vi bara skulle införa ett högkostnadsskydd
              skulle det fungera vårddrivande. Det erkänner alla som verkar
              på det här området. Behöver man bevis behöver man bara titta på
              den reform som nu har införts för äldre. Det är som en tandläkare
              sade en gång, att patienten och tandläkaren tar varandra i hand
              och går in i lyckans land och försäkringen betalar alla stora
              åtgärder.
            </seg>
            <seg n="8efc5bd0">
              Det är inget konstigt att ha en försäkring där åtgärderna granskas
              innan man får sätta i gång att betala. Om bilen går sönder gäller
              samma sak. De som representerar försäkringen vill förvissa sig
              om att vårdgivaren och patienten inte drar på försäkringen för
              höga kostnader. Det är självklart.
            </seg>
          </u>
          <note type="speaker" n="698ed02f">
            Anf. 32 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-3" n="336888de">
            <seg n="c4ff146e">
              Fru talman! Jag är övertygad om att vi kommer att komma överens
              efter valet om en bättre tandvårdsförsäkring.
            </seg>
            <seg n="bfcfbce9">
              Samtidigt vill jag varna lite för det här talesättet, som jag
              också hör ganska många gånger, nämligen att tandläkarna skulle
              vara något slags resurskrävande personer som inte professionellt
              skulle bedöma behovet av åtgärder. När det gäller läkare som behandlar
              den övriga delen av kroppen har vi ju inte den diskussionen. Om
              en läkare bedömer att till exempel en protes som kostar lite mer
              ska användas eller använder något annat sätt har inte vi i Sverige
              hitintills haft synpunkter på det. Vi har haft den tilliten, oavsett
              om det är en privatpraktiker eller en offentligt anställd, att
              den behandling ges som är enligt vetenskap och beprövad erfarenhet.
            </seg>
            <seg n="b5158e83">
              Jag skulle vilja fråga Gabriel Romanus om det verkligen är så
              att vi ska gå ut i Sverige och säga: Ni som är tandläkare är något
              slags lyxkonsumenter av det allmänna försäkringssystemet. Eller
              ska vi försöka hitta lösningar inom all vård som är nödvändig
              vård? Vård i mer kosmetiskt hänseende tycker jag är självklart
              att man ska betala själv. Vad är Gabriel Romanus och Folkpartiets
              åsikt om detta?
            </seg>
          </u>
          <note type="speaker" n="d0c8b921">
            Anf. 33 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-2" n="b71b339f">
            <seg n="3afd4e27">
              Fru talman! Jag har stor respekt för tandläkares professionalitet,
              men det befriar mig inte från att använda mitt omdöme. Jag har
              lika stor respekt för bilverkstäderna och deras professionalitet.
              Men det är klart att om en större del av verksamheten är i privat
              regi måste de som representerar försäkringen granska stora kostnadskrävande
              åtgärder. Det är inget konstigt med det. Titta på USA, som har
              en stor del av vården i privat regi. Där har man precis problemet
              att försäkringar kan fungera vårddrivande. Det är inte något märkvärdigt
              med den situationen. Det är väl lika bra att erkänna det, tycker
              jag. Skulle vi ha hälften av kroppssjukvården i privat regi skulle
              vi ställa samma krav där.
            </seg>
            <seg n="e2cf891c">
              Det låter väldigt bra när vi säger att vi litar på varje tandläkare.
              Det är inte så att tandläkarna har bristande etik. Däremot är
              det ofta så i tandvården, har jag lärt mig, att man antingen kan
              avvakta eller vidta åtgärder, att man kan vidta begränsade åtgärder
              eller stora åtgärder. Det är självklart att i en situation som
              i Helsingfors, där vi har alldeles för många tandläkare i förhållande
              till vad som är rationellt, frestas tandläkaren och patienten
              att driva upp vården. Jag tror att det är lika bra att vi alla
              erkänner det och inte för någon romantisk, orealistisk diskussion
              om att vi skulle kunna ha ett högkostnadsskydd på kanske 900 kr,
              1 000 kr eller 2 000 kr och att patienten och tandläkaren tillsammans
              skulle kunna bestämma om stora åtgärder som kostar 50 000 kr.
              Det vore omöjligt. Varför ska vi inte erkänna det och föra en
              realistisk debatt?
            </seg>
          </u>
          <note type="speaker" n="5cb67fe5">
            Anf. 34 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-dff3f3f65fb13b3a-1" n="336888de" next="i-38c1de6a038f3bea-1">
            <seg n="7fb62600">
              Fru talman! Jo, den debatten ska vi fortsätta att föra.
            </seg>
            <seg n="fc780055">
              Sedan har jag en fråga: Vad tycker Folkpartiet om Kristdemokraternas
              förslag om en tandvårdscheck som har ett värde under en begränsad
              tid?
            </seg>
          </u>
          <note n="dd51005d">
            Anf. 35 GUNILLA WAHLÉN (v):
          </note>
          <u who="chatrine_palsson_167827" xml:id="i-38c1de6a038f3bea-1" n="336888de" prev="i-dff3f3f65fb13b3a-1">
            <seg n="c2c4833e">
              Fru talman! Även Vänsterpartiet har under alla år upprepat att
              tänder måste betraktas som en del av kroppen. Men nu är det dags
              att detta ges en konkret innebörd. Det är hög tid att vi får en
              ny tandvårdsreform. En sådan reform är kostsam men nödvändig.
            </seg>
            <seg n="9ffe96a2">
              Ett nytt tandvårdsstöd som omfattar alla, inte bara barn och
              ungdomar, kommer att innebära att vuxna får lägre kostnader för
              undersökningar och förebyggande behandlingar, men det ska även
              innebära lägre kostnader för lagning och andra åtgärder för att
              förbättra tandstatusen.
            </seg>
            <seg n="2a832f7a">
              Det är dyrt att gå till tandläkaren, och efter avregleringen
              av tandvårdspriserna har priserna ökat kraftigt. I de undersökningar
              som Konsumentverket genomfört svarar de tillfrågade att de anser
              att tandvården är för dyr och att den har blivit en klassfråga.
            </seg>
            <seg n="a3f1d505">
              Vård, oavsett om det är vård av kropp, själ eller tänder, ska
              inte behöva vara en fråga om ekonomiska tillgångar. Plånbokens
              tjocklek ska inte vara avgörande för om du går till tandläkaren
              eller avstår från viktig behandling därför att det är för dyrt,
              så som det de facto är i dag.
            </seg>
            <seg n="41773209">
              Försäkringskassan har gjort en studie över kostnadsutvecklingen.
              Den visar att priserna för enkla behandlingar som undersökningar,
              förebyggande behandlingar och lagningar är de som ökar mest. Kostnaderna
              för tandvård tar en allt större del av löntagarnas inkomster i
              anspråk, och det slår extra hårt mot människor som har små ekonomiska
              marginaler.
            </seg>
            <seg n="3651de32">
              Fru talman! Förebyggande tandvård är en viktig folkhälsoinsats
              som sträcker sig långt utanför tandläkarmottagningen. En bra tandhälsa
              handlar om munhygien, om att borsta tänderna och om matvanor.
              Den påverkas även av vissa sjukdomar och läkemedel. Primärvården,
              barnavårdscentraler och elevhälsa är nödvändiga och viktiga verksamheter
              i arbetet med att förebygga tandskador.
            </seg>
            <seg n="f5c1b953">
              Även i kontakten med tandläkarmottagningen bör det förebyggande
              arbetet prioriteras. Tandhygienister gör redan i dag värdefulla
              insatser inom detta område. En samverkan med övrig hälso- och
              sjukvård måste stimuleras så att tandläkare kan finnas i anslutning
              till primärvården.
            </seg>
            <seg n="21b08495">
              Tandhälsan försämras hos de fattigaste i samhället, såväl barn
              som gamla. Som vi alla vet minskar dålig tandhälsa livskvaliteten,
              försämrar sociala relationer och är ett hinder för bra matvanor
              och en god hälsa.
            </seg>
            <seg n="b30a231a">
              Fru talman! Tandvården har inte granskats särskilt ur ett genusperspektiv
              om tandhälsan skiljer sig mellan kvinnor och män.
            </seg>
            <seg n="498fc239">
              Vissa sjukdomar, bland annat reumatiska sjukdomar och ätstörningar,
              och vissa läkemedel har påverkan på tänderna. Reumatism är ett
              exempel på en sjukdom som företrädesvis drabbar kvinnor. Under
              40- och 50-talen behandlades vissa reumatiker med tandutdragning.
              De fick helproteser. Många unga kvinnor fick alla sina tänder
              utdragna utan att de fick någon förbättring av sina reumatiska
              besvär. Vänsterpartiet begär i en motion att regeringen ska undersöka
              hur stor omfattningen är och vilka konsekvenser det har fått för
              dessa människor.
            </seg>
            <seg n="8f4a56bd">
              Amalgam har länge varit ett ifrågasatt tandfyllningsmaterial
              och subventioneras inte längre. Det är på väg att försvinna helt,
              men med ett undantag. Det förekommer fortfarande att somliga barn
              får fyllningar med amalgam trots att det egentligen råder totalförbud
              för amalgamfyllningar för just barn. Vi menar att det är oerhört
              cyniskt att ett skadligt tandfyllningsmaterial ska kunna användas
              för att laga tänderna på barn. Vi anser därför att undantag inte
              ska få medges för användande av amalgam till barn.
            </seg>
            <seg n="bd3dd47f">
              Men amalgam är inte det enda tandfyllningsmaterial som är förenat
              med miljö- och hälsorisker för personal, patienter och miljön.
              Det finns andra material som tidigare varit förbjudna i Sverige
              men som nu är tillåtna på grund av Sveriges medlemskap i EU. Det
              finns tandläkare som i motsats till Socialstyrelsens rekommendationer
              använder dessa material med stor risk för att patienterna ska
              utveckla reaktioner mot materialet. Socialstyrelsen bör kartlägga
              förekomsten av detta. I detta sammanhang yrkar jag bifall till
              reservation 8.
            </seg>
            <seg n="c7cccb42">
              Fru talman! Tandvårdens prisavreglering hade som syfte att tandvård
              för vuxna ska bedrivas på en fri marknad där vi patienter ska
              bli kunder och konsumenter. Vi ska förhandla om olika åtgärder
              och priser, göra prisjämförelser och ta eget kostnadsansvar för
              att få våra vårdbehov tillgodosedda. Ja, och vad har hänt? Kostnaderna
              har ökat, alltfler avstår från vård och kunderna har inte blivit
              nöjdare.
            </seg>
            <seg n="2e09daf6">
              Prislistor finns inte tillgängliga på alla mottagningar. Det
              har inte blivit bättre efter avregleringen, tvärtom. Vi blir alltmer
              missnöjda med tandvården. Den uppsökande verksamheten hos äldre
              lyser på många ställen med sin frånvaro, trots att det finns en
              skyldighet att genomföra den.
            </seg>
            <seg n="a82d4ac1">
              Enligt min mening har utvecklingen helt klart visat att hälso-
              och sjukvård inte ska finnas på en helt avreglerad marknad. Den
              ska finnas tillgänglig efter behov till rimliga kostnader såväl
              i storstad som på mindre orter.
            </seg>
            <seg n="9230bbce">
              En satsning på kvalitetssäkring inom tandvården skulle enligt
              vår mening innebära ökad tillsyn av kompetens, behandlingsriktlinjer,
              ökade möjligheter för patienten att framföra klagomål, produktkontroller
              och inte minst garantier på behandling. I dag kan en patient få
              en åtgärd utförd på flera olika sätt till olika kostnader utan
              att få en rimlig vägledning om hur man ska välja. Tandvård är
              inte vilken vara som helst som jag som konsument kan välja att
              köpa eller avstå från. Det går inte att få en ångervecka om jag
              köpt fel tjänst till för högt pris.
            </seg>
            <seg n="8ac705e9">
              Alltfler väljer att söka tandvård utomlands eller, vilket just
              nu är aktuellt, hos tandläkare från andra EU-länder som söker
              sig hit. Det är bra med ökad konkurrens under förutsättning att
              de som etablerar sig följer de villkor som gäller i Sverige. De
              ska ha kollektivavtal och följa miljöregler, arbetsmiljöregler
              och de lagar som gäller i Sverige. Om de nya tandläkarna kan pressa
              priserna med bibehållen kvalitet är de välkomna.
            </seg>
            <seg n="f3b60c55">
              Fru talman! I dag har vi ett tandvårdssystem som är svårt att
              förstå för både patienter och tandläkare. Tandvården ska nå alla
              åldersgrupper, inte bara barn. Tandvård ska styras av behov och
              solidaritet och inte av inkomst och klasstillhörighet.
            </seg>
            <seg n="89135f17">
              Till skillnad från Sveriges Privattandläkarförening anser Vänsterpartiet
              att all tandvård går att jämföra med hälso- och sjukvård.
            </seg>
            <seg n="053e4b5c">
              Patienterna ska ha inflytande över sin vård och behandling, pappersarbetet
              och administrationen ska minska eftersom systemet ska bli mer
              enhetligt och gamla överlappande regler ska försvinna. Kvalitet
              och kostnadskontroll är viktig i all vård. Men viktigast är att
              vi har ett tandvårdssystem som accepteras av de flesta människor,
              minskar snedfördelningen, gynnar dem med de minsta ekonomiska
              marginalerna och prioriterar det förebyggande arbetet oberoende
              av ålder, kön och var i landet man bor.
            </seg>
            <seg n="b203776e">
              Fru talman! Vi står givetvis bakom våra reservationer, men jag
              yrkar bifall till reservation 8, som jag tidigare sagt.
            </seg>
          </u>
          <note type="speaker" n="d5de24b7">
            Anf. 36 KENNETH JOHANSSON (c):
          </note>
          <u who="kenneth_johansson_7d251e" xml:id="i-08947cffd909968f-5" n="da30f748">
            <seg n="519e92eb">
              Fru talman! Den svenska tandvården debatteras och synas i sömmarna.
              Det är bra. Vi har i många avseenden en bra tandvård, och den
              ska vi verkligen vara rädda om. De allra flesta tandläkare och
              medarbetare gör ett bra jobb och blir uppskattade. Men det finns
              också stora brister.
            </seg>
            <seg n="0ade9f47">
              För några månader sedan meddelade Folkhälsoinstitutet att tandhälsan
              blir sämre. Dessförinnan synade SVT ett försäkringssystem som
              berikar tandvårdsindustrin men som lämnar de fattigaste i sticket.
              Enligt Folkhälsoinstitutet har antalet låginkomsttagare som är
              i behov av tandvård ökat med 30 %. Dessutom lider uppemot en halv
              miljon svenskar av tandlossning. Många har inte råd att gå till
              tandläkaren. Tandvårdspriserna har ökat med 70 % sedan 1999.
            </seg>
            <seg n="627695d1">
              Konkurrensen inom svensk tandvård är svag och måste stärkas.
              Konsumentmakten är i det närmaste obefintlig och måste öka. Ersättningssystemen
              är orättvisa och krångliga och måste reformeras. Till en början,
              som Maud Ekendahl så väl målade upp, kan Försäkringskassans förhandsprövning
              av högkostnadsskyddet 65-plus slopas. Personer kan få vänta upp
              till ett år på behandling. Väntetiden förvärrar deras tandhälsa.
              Åttiotalet årsarbetare, som årligen kostar 4050 miljoner, skulle
              frigöras. Vi får bättre tänder och mindre byråkrati.
            </seg>
            <seg n="919ef163">
              Ansvarigt statsråd, Ylva Johansson, säger sig vilja göra någonting
              åt problemen, tillsätter en utredare i vanlig ordning och aviserar
              att det får kosta mycket pengar. Mina frågor ställer jag före
              valet, och i dag är det Catherine Persson som är mottagare till
              frågeställningarna. Hur många miljarder? När ska en ny försäkring
              gälla i praktiken? Kommer några beslut före valet för det är väl
              inte valfläsk som det handlar om?
            </seg>
            <seg n="46660b08">
              Visa korten, gärna i dag, Catherine Persson, i stället för att
              skapa förväntningar som i värsta fall leder till besvikelse! Jag
              förstår att vi inte kan få detaljer, men vi kan få en vink om
              vad det handlar om. Jag tror att det är många som väntar på det.
            </seg>
            <seg n="0b364ee3">
              Centerpartiet vill se en ny tandvårdspolitik som säkrar en god
              tandvård i hela landet. Våra utgångspunkter är att folk ska ha
              råd att åtgärda sina problem, att vi ska ha en ökad valfrihet
              och en ökad konkurrens mellan vårdgivare, att vi ska vara rädda
              om en fri prissättning och att det här sammantaget leder till
              kostnadseffektivitet. Tandvårdens ställning som en fungerande
              marknad med många privata vårdgivare ska vi vara rädda om och
              om möjligt stärka. Vi vill se fler nyföretagare. Vi behöver fler
              innovativa tandvårdsentreprenörer.
            </seg>
            <seg n="895fd282">
              Vi säger också, för att ta fram något, att det offentliga stödet
              ska öka. Det vi har klarat för 2006 i den budget vi har lagt fram
              är, om man jämför med majoritetens budget, plus 325 miljoner kronor.
              Så mycket har vi mer än vad regeringen har för 2006. Vi vet att
              det inte är tillräckligt för att möta framtiden och de stora reformerna,
              men just i år är det den skillnaden mellan regeringen och Centerpartiet.
            </seg>
            <seg n="1fcdb60a">
              Vi anser också att stödet ska ges efter behov och inte efter
              ålder. Vi tycker att det är en orättvis och bakvänd fördelningspolitik
              när miljonären, 67 år, får subventioner medan tvåbarnsmamman,
              37 år, deltidsarbetande och med knaper ekonomi, inte får del av
              subventionerna i högkostnadsskyddet. Det är inte så vi vill se
              det framtida Välfärds-Sverige. Så ser det ut i dag. Jag vet dock
              att det kommit besked från regeringshåll om att vi är överens
              om att detta ska ändras. Det tycker jag är bra. Alla ska få del
              av resurserna på ett annat sätt. Det är vi överens om.
            </seg>
            <seg n="9cb68263">
              Vi vill se en ökad transparens. Vi vill ha tydligare konsumentperspektiv.
              Konsumenten eller patienten har onekligen ett underläge i väntrummet
              beträffande vad som ska göras när det gäller de höga kostnaderna.
              Försäkringskassan rapporterade för bara några dagar sedan att
              det till och med är svårt att få fram prislistorna. Individens
              möjligheter att påverka sina tandvårdskostnader måste stärkas.
            </seg>
            <seg n="d004969f">
              Förra veckan kom en rapport från Socialstyrelsen som sade att
              fler än 90 000 funktionshindrade och äldre varken fått tillräcklig
              tandvård eller sin munhälsa bedömd i hemmet, trots att landstingen
              är skyldiga att erbjuda uppsökande verksamhet. Detta är naturligtvis
              oacceptabelt och måste åtgärdas. Det kan inte vänta på någon valreform
              utan bör åtgärdas snarare än så. Jag vill också fråga Catherine
              Persson om vi inte kan vara överens om att ge den signalen.
            </seg>
            <seg n="eddfcadd">
              För en god tandhälsa kan de förebyggande insatserna inte nog
              betonas. Kampanjer och andra insatser om vådan av godis, läsk
              och så vidare är effektiva. Vi vet det. En tandvårdscheck till
              alla 22-åringar är även vi från Centerpartiet inne på. Det kan
              vara ett sätt att påverka och uppmuntra våra ungdomar att vidmakthålla
              den fina tandvårdsinvestering som är gjord.
            </seg>
            <seg n="eab05127">
              Fru talman! I november debatterade vi i kammaren påstådda och
              misstänkta fall av mutor avseende implantat, som tv-programmet
              Uppdrag granskning tagit upp. De enskilda fallen gick till förundersökning,
              och dem lämnar jag därhän, men de så kallade bonusprogrammen var
              vi kvicka att kritisera från många håll, inte minst jag själv.
              Företag som tillverkar implantatsystem hade använt sig av dessa
              bonusprogram gentemot tandläkarna.
            </seg>
            <seg n="93913062">
              Det finns både en legal och en etisk aspekt i detta, och båda
              är lika viktiga att ta på allvar. Åtgärder har vidtagits, etiksamtal
              förs och avtal om samarbetsformer ingås mellan berörda parter.
              Vi var överens om att det var, och är, viktigt att noga följa
              detta. Därför är min fråga till Catherine Persson, som är en mycket
              noggrann och lojal medarbetare: På vilket sätt följs detta från
              det departement som jag utgår från att du har täta kontakter med?
              Det skulle vara intressant att få veta.
            </seg>
            <seg n="fd30d4b0">
              Fru talman! En sammanfattning av delar av Centerpartiets politik
              på tandvårdsområdet framgår av reservation 4, vilken jag yrkar
              bifall till. Jag står självfallet också bakom övriga reservationer
              där Centerpartiet förekommer.
            </seg>
          </u>
          <note type="speaker" n="86f70a7f">
            Anf. 37 JAN LINDHOLM (mp):
          </note>
          <u who="jan_lindholm_258194" xml:id="i-3e453abd6685e2ee-1" n="3823b0ed">
            <seg n="186dd322">
              Fru talman! Först vill jag säga att ordväxlingen mellan Gabriel
              Romanus och Chatrine Pålsson var intressant att höra. Jag uppfattar
              att detta tidigare varit en högervänster-fråga, och därför tycker
              jag att det är bra att det inom de borgerliga partierna nu finns
              en diskussion om tyngden inom ett verksamhetsområde, mellan offentligt
              och privat, och hur det kan påverka. Som Gabriel Romanus så väl
              uttryckte det kan det vara kostnadsdrivande beroende på hur man
              konstruerar sådant. Det är en mycket intressant diskussion, och
              det verkar som om det hänt något på den borgerliga sidan eftersom
              man kan föra sådana diskussioner. Det är jag glad för.
            </seg>
            <seg n="06b841e7">
              Jag vill också säga att även om inte alla partiers företrädare
              säger det rent ut fick jag, när jag lyssnade på inläggen, en känsla
              av att man från alla håll tycker att det är märkligt att villkoren
              för vård i munhålan ska skilja sig så mycket från annan kroppslig
              sjukvård. Jag konstaterar att Kristdemokraterna i princip har
              samma inställning som Miljöpartiet i den frågan. På lång sikt
              är målet att försöka hitta någon form av högkostnadsskydd för
              hela vårdområdet, alltså för både sjukvård och tandvård. Det är
              roligt att det kan finnas en sådan koppling mellan två partier
              som i andra frågor kanske inte alltid delar uppfattning.
            </seg>
            <seg n="7b5e8098">
              Från Miljöpartiets sida fick vi för lite drygt ett år sedan hjälp
              med att göra en kalkyl, och Kenneth Johansson frågade också Catherine
              Persson om beloppen. Vi lät göra en utredning, och beroende naturligtvis
              på var man lägger egenfinansieringsnivån på sådana system hamnar
              vi på olika kostnadsnivåer. Vi kan dock konstatera att detta kommer
              att kosta statskassan åtminstone 10, kanske 15 eller ännu fler
              miljarder. Det handlar alltså om oerhörda pengar. Därför är en
              sådan reform givetvis långsiktig. Eftersom vi behöver vidta åtgärder
              inom tandvården måste vi därför på kortare sikt hitta andra lösningar
              som inte kostar så mycket.
            </seg>
            <seg n="bb183a94">
              Efter det senaste valet, 2002, förhandlade Miljöpartiet tillsammans
              med Vänsterpartiet och Socialdemokraterna fram en uppgörelse som
              populärt kallats för 121-punktsprogrammet. I det programmet finns
              även lite grann om tandvårdsfrågor. Jag tycker att vi lyckats
              genomföra en hel del av det som finns i överenskommelsen.
            </seg>
            <seg n="1448b87c">
              Vi har lyckats genomföra en ny trafikpolitik som ger många företag
              möjligheter att skapa nya jobb. Vi har lyckats genomföra en skatteväxling
              som ger medborgarna betydligt mer pengar i plånboken och en större
              frihet att själva välja om de vill betala för att förorena naturen.
              Vi har genomfört en skattepolitik som skapar förutsättningar för
              en revolution inom bilindustrin. Vi har gjort en satsning på biologisk
              mångfald som saknar motstycke i världen. Vidare har vi gjort en
              helt unik satsning på att kartlägga alla naturens arter i vårt
              land; något liknande finns ingen annanstans i världen. Vi har
              lyckats genomföra en kraftig omrustning av försvaret, och vi har
              gjort stora satsningar på internationellt bistånd. Det finns dessutom
              mycket mer.
            </seg>
            <seg n="faab0bc7">
              Just när det gäller tandvårdsområdet har det varit svårt att
              komma fram. Det har tidigare nämnts att Dentalmaterialutredningen
              lade fram sitt förslag i mars 2003, och efter det har inte mycket
              hänt. Det är klart att många, även vi, är otåliga, vilket visas
              inte minst av motionsfloden på hela 65 motioner, vilka föreligger
              för avgörande i detta betänkande. Hur många yrkanden det är fråga
              om har jag inte räknat efter. En lustig koppling är kanske att
              siffran 65 förekommer två gånger. Jag tog upp den i ett annat
              sammanhang; reformen kallas nämligen just 65-plus.
            </seg>
            <seg n="7ba31449">
              Jag var ju inte med på den tiden, men jag har frågat många från
              inte bara mitt parti som var med och fattade beslut om den reformen,
              och många är ganska självkritiska och besvikna. Det är bra att
              man kan erkänna att man fattat beslut om en reform som inte fungerat
              särskilt bra, inte bara för att den blivit väldigt mycket dyrare
              utan också för att människor till och med fått sämre livskvalitet
              då man väntar med åtgärder som annars kanske skulle ha vidtagits
              tidigare. Den var nog inte så lyckad och har också fått mycket
              kritik, vilket vi hört här.
            </seg>
            <seg n="fde933d1">
              Det är snart 17 månader sedan jag började i riksdagen som ledamot,
              nästan ett och ett halvt år. Man kan tycka att det är en lång
              tid, men jag blir fortfarande ofta förvånad över hur tröga beslutsprocesserna
              är, att de måste ta så lång tid. Vid lunchen i går fick jag lära
              mig att det tar sju år att genomföra en större förändring. Kanske
              är det på det sättet.
            </seg>
            <seg n="0eed8ed4">
              Nu är det snart tre år sedan Dentalmaterialutredningen skrev
              att det kan finnas skäl att överväga att en möjlighet öppnas att
              överklaga landstingsbeslut. Vi har i utskottet enats om att anse
              två motioner, som föreslår just denna överklagandemöjlighet, som
              delvis tillgodosedda med motivet att vi förväntar oss att regeringen
              skyndsamt bereder ett sådant förslag.
            </seg>
            <seg n="9d532ce7">
              Hela betänkandet genomsyras av ett sådant resonemang. Man väntar
              sig att sådant som föreslås i motionerna ska komma när regeringen
              förverkligar utredningens förslag. Man kan förstå att medborgare
              och väljare, som är åskådare till den demokratiska beslutsprocessen,
              ibland tar sig för pannan. Det är snart tre år sedan utredningen
              lade fram förslag, och regeringen har fortfarande inte kommit
              med några förslag utifrån utredningen.
            </seg>
            <seg n="243b3f80">
              Vi i mitt parti har jagat regeringen, åtminstone under de 17
              månader som jag har varit här. Under förra hösten lyckades vi
              till exempel skriva ihop en uppgörelse med regeringen om medel
              för forskning om biverkningar av dentala material. Det var pengar
              som hade beslutats i budgetuppgörelsen 2003, men det har fortfarande
              inte verkställts. Vi kämpade hela förra året med frågan om högkostnadsskyddet.
              Nu fick jag höra att det var Kristdemokraterna som hade lyckats
              få regeringen att sätta i gång utredningen. Jag trodde att det
              var vi i Miljöpartiet och Vänsterpartiet, som hela förra året
              kämpade och brottades med det här, som fick dem att tillsätta
              denna utredning, som ska vara klar i mars. Men där ser man vad
              lite man vet.
            </seg>
            <seg n="234749b4">
              En sak är i alla fall säker. När man är ny här i kammarens gemenskap
              frågar man sig ofta varför det måste ta så lång tid. Varför måste
              det vara så trögt att komma till skott?
            </seg>
            <seg n="ad6365a7">
              Men i dag ska jag ändå vara glad och tacksam. Två av de fyra
              motioner som Miljöpartiet har medverkat till anses, som det heter,
              åtminstone delvis tillgodosedda, och en anses delvis tillgodosedd.
              Det är ju jättekul.
            </seg>
            <seg n="b993a644">
              Den motion som avstyrks är en motion som kräver att amalgamanvändningen
              i Sverige omedelbart ska förbjudas av miljöskäl. Då kan man ju
              tro att regeringen vill att amalgam ska fortsätta användas varför
              skulle man annars avslå ett sådant förslag? Men så enkelt är det
              inte. Regeringens inställning är nämligen att amalgam i princip
              bör förbjudas, och därför avstyrker man motionen. Vad menar man
              då med sådana formuleringar att det bör förbjudas, i princip och
              så vidare? Ja, jag kan inte veta vad regeringen menar, men jag
              hoppas att man faktiskt avser att amalgam ska fasas ut och att
              man snart kommer med förslag på det området.
            </seg>
            <seg n="465cbef1">
              Trots att jag ska vara glad och tacksam för hur våra motioner
              behandlas i betänkandet har jag valt att ändå skriva en reservation
              om just amalgamförbudet, fast jag tänkte, fru talman, inte yrka
              bifall till denna enda miljöpartireservation. Det innebär inte
              att vi inte står bakom den. Vi anser att amalgamanvändningen ska
              stoppas. Men vi avstår från att yrka bifall av hänsyn till kammaren
              det riskerar att bli en lång och krånglig votering när det finns
              många reservationer på en och samma punkt.
            </seg>
            <seg n="d7801647">
              Det här betänkandet har tagits fram i en anda av samförstånd.
              Formuleringar som åtminstone delvis tillgodosedd och liknande
              gjorde att det kändes så. Därför känns det dumt att insistera
              när vi ändå är överens om helheten. Regeringen har ju åtagit sig
              att göra detta. Då behöver vi inte reservera oss.
            </seg>
            <seg n="fddb5d85">
              Man kan säga att betänkandet pekar med hela handen åt regeringen.
              Nu får regeringen en chans att visa att man kan verkställa detta,
              som vi alla tycker är ganska självklart. Jag tolkar det som att
              vi är överens både om möjligheten att överklaga och när det gäller
              hur vi ser på de dentala materialen. Egentligen ville jag med
              mitt anförande bara ta tillfället i akt att uttrycka min frustration
              över att det tar så lång tid att nå resultat.
            </seg>
          </u>
          <note type="speaker" n="8138b2f4">
            Anf. 38 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-3" n="b71b339f">
            <seg n="e71f8711">
              Fru talman! Det är lätt att hålla med Jan Lindholm om att det
              går långsamt. Med den nuvarande regeringen går det väldigt långsamt
              på vissa punkter. Det är kärnan i dagens diskussion.
            </seg>
            <seg n="aa63b852">
              Med anledning av Chatrine Pålssons och min debatt sade Jan Lindholm
              att det tydligen hade hänt något på den borgerliga sidan. Ja,
              jag hoppas att det fortsätter hända saker, så att vi kan beteckna
              oss som nya partier då och då. Den aspekten fanns ju med i partiledardebatten
              också.
            </seg>
            <seg n="523103b0">
              På just den här punkten måste jag dock tyvärr erkänna att den
              ståndpunkt som jag talar för här hade jag redan 1994. Jag satt
              inte i riksdagen då, men jag var med och utredde tandvårdsfrågorna
              när förslaget om en fast avgift det som då kallades premietandvård,
              men nu kallar vi det abonnemangstandvård arbetades fram.
            </seg>
            <seg n="8201c1d8">
              Det går an att säga att vi på sikt ska ha samma regler för tandvården
              som för vård av resten av kroppen. Men då måste man också fråga
              sig vad det är för regler vi ska ha. Ska privata vårdgivare, som
              ju står för hälften av vuxentandvården, ha fri dragningsrätt på
              försäkringen, eller ska vi ha en granskning när det är privata
              vårdgivare?
            </seg>
            <seg n="a0143323">
              Jag säger igen: Se på USA, där man har en stor andel privat vård.
              Där gör man i varje försäkring självklart en granskning innan
              man ger klarsignal för stora ingrepp, såvida det inte rör sig
              om akutsjukvård. Om det är stora planerade kirurgiska ingrepp
              är det klart att man måste granska det från försäkringsgivarens
              sida. Det måste man i Sverige. Det är därför vi har köer i äldrevården.
              Där har man infört en typ av högkostnadsskydd som inte är så väl
              genomtänkt, även om det för den enskilde är positivt.
            </seg>
          </u>
          <note type="speaker" n="50f86753">
            Anf. 39 JAN LINDHOLM (mp) replik:
          </note>
          <u who="jan_lindholm_258194" xml:id="i-3e453abd6685e2ee-2" n="3823b0ed">
            <seg n="74dd9205">
              Fru talman! Jag vet inte riktigt vad jag ska kommentera. Jag
              tyckte inte att jag fick någon riktig fråga.
            </seg>
            <seg n="33dbc8b9">
              Gabriel Romanus talar om fri dragningsrätt. Han för ett resonemang
              av en typ som vänsterpartister brukar föra. Jag ville bara påpeka
              att jag är glad över att se att det finns en försiktighet inför
              reformer och en debatt om det på den borgerliga sidan. Det tycker
              jag är jätteviktigt.
            </seg>
            <seg n="1dcb0131">
              För mig har detta varit ett argument. Jag har känt oro inför
              reformer där man blandar in vinst som drivkraft i vårdsektorn.
              Precis som Gabriel Romanus har jag tittat på effekter av detta
              i USA och England. Jag är bara tacksam för att ni för den debatten.
            </seg>
          </u>
          <note type="speaker" n="e68e7781">
            Anf. 40 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-4" n="b71b339f">
            <seg n="f3720e70">
              Fru talman! Jag vore tacksam om Jan Lindholm också ville föra
              den debatten och inte bara säga att det är klart att det ska vara
              samma regler för tänderna som för resten av kroppen. För resten
              av kroppen görs det ju ingen sådan granskning i dag.
            </seg>
            <seg n="df95ebb4">
              Det här betyder inte att jag misstror patienterna eller den privata
              tandvården, tvärtom. Privattandläkarna ligger i topp när det gäller
              kvalitetsindex. Men tandläkare är också människor, och när tandläkaren
              och patienten har en gemensam uppfattning om att en behandling
              är önskvärd är det inte i sig tillräckligt för att man ska kunna
              ta ut det från försäkringen. Man måste ha någon form av förhandsgranskning.
              Det är lika rimligt som att det görs en förhandsgranskning när
              jag vill att försäkringen ska betala en bilreparation på verkstaden.
            </seg>
            <seg n="6d697793">
              Jan Lindholm säger att om vi inför samma regler för tandvård
              som för resten av kroppen så kommer det att kosta många miljarder
              för statskassan. Hur ska de miljarderna skaffas fram, då?
            </seg>
            <seg n="7bb0955d">
              Något jag har lärt mig av tandvårdsdebatten är att man inom alla
              socialförsäkringar måste ha rätt incitament. Abonnemangstandvården
              är ett sådant incitament. Då får patienten och tandläkaren ett
              gemensamt intresse att hålla patienten frisk och inte göra mer
              lagningar än vad som behövs. Vi borde lära oss detta i alla våra
              socialförsäkringar, för de kostar i dag mer än vi har råd med.
              Vi måste bygga in rätt incitament. Incitamentet när det gäller
              tänderna är att det ska löna sig för både patienten och tandläkaren
              att hålla tänderna friska.
            </seg>
          </u>
          <note type="speaker" n="841d6522">
            Anf. 41 JAN LINDHOLM (mp) replik:
          </note>
          <u who="jan_lindholm_258194" xml:id="i-3e453abd6685e2ee-3" n="3823b0ed">
            <seg n="ea328251">
              Fru talman! Jag vet fortfarande inte riktigt vad jag ska svara
              på. Jag kan tolka det som Gabriel Romanus säger som någon sorts
              angrepp, att vi skulle vara ekonomiskt oansvariga. Vi har från
              Miljöpartiet försökt att vara väldigt tydliga med att vi inte
              alls vill falla i någon sådan fålla utan verkligen vill se till
              att vi har täckning för de förslag som vi för fram.
            </seg>
            <seg n="c351ead7">
              Att vi pratar om en långsiktig vision, om att vi anser att man
              när det gäller samhällets åtaganden och ansvar och medborgarnas
              rättigheter bör behandla vården i munhålan på samma sätt som annan
              sjukvård, innebär inte att vi är beredda att i dag sjösätta ett
              förslag som ger sådana enorma kostnader. Vi har alltså tittat
              noga på det. Det här är ett svårt ekonomiskt projekt, och då måste
              vi hitta former för det.
            </seg>
            <seg n="2ad7fd22">
              Jag kan också tolka anförandet från Gabriel Romanus sida lite
              grann som att han tror att vi skulle vara motståndare till rätt
              incitament. Det är tvärtom. Hela den gröna skatteväxlingen, hela
              det tänket, bygger ju på att vi försöker hitta incitament som
              gör att man verkligen sänker kostnaderna. Det är det som är själva
              grejen. Sedan kanske man får betala lite mer här och lite mer
              där, men kostnaden finns där oavsett om man betalar för den eller
              inte. När det gäller tandvård är det väldigt tydligt att kostnaden
              blir större om man inte gör åtgärden. Det blir dyrare att göra
              den sedan, men det blir också ett lidande som ju är en kostnad.
            </seg>
            <seg n="b6d1b3f6">
              Vi tycker att abonnemangstandvård verkar vara en väldigt bra
              modell. Vi motarbetar inte alls den, utan vi ser den som kanske
              en av de bästa modellerna hittills. Vi ser att där finns den form
              som kanske bör vara någon sorts övergångsform i väntan på att
              vi kan få ett mer heltäckande kostnadsskydd.
            </seg>
          </u>
          <note type="speaker" n="7274a80c">
            Anf. 42 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-4" n="336888de">
            <seg n="157d59fb">
              Fru talman! Det är lite spännande att höra Jan Lindholm när han
              säger att han gick upp i talarstolen för att tala om hur långsamt
              och trögt det går i regeringen. Vi är överens om det, hela oppositionen.
              Det är en regering som är oförmögen att regera och att lägga fram
              förslag som är bra och korrekta och kommer i rätt tid. Där kan
              jag hålla med Jan Lindholm. Det är därför som vi behöver en ny
              regering. Det är just därför Allians för Sverige ska ta över i
              höst. Då är vi överens om det.
            </seg>
            <seg n="cb4bbfc7">
              Sedan säger Jan Lindholm att man för diskussion med regeringen.
              Då är det klart att det känns jobbigt att man inte har nått längre
              inom tandvårdsfrågan. Det är bara beklagligt. Jag kan säga att
              vi har en frejdig och fräsch debatt i allianspartierna om olika
              frågor, och det är väldigt bra.
            </seg>
            <seg n="a2528b15">
              Men sedan är de förslag som verkligen har kommit av teknisk karaktär.
              65-plus är ju oberoende av behov, och det är väl inte heller riktigt
              förenligt med hälso- och sjukvårdslagen, där man ska bedömas efter
              behov. När det gäller second opinion , det vill säga att man ska
              ha en extra kontroll på vägen, är det också en säkerhet för patienten.
              Man har någon form av andrahandskontroll för att få en kvalitet
              på det hela.
            </seg>
            <seg n="e5157a8b">
              Jag vill då fråga Jan Lindholm: Hur skulle ert koncept se ut
              om Miljöpartiet helt skulle få bestämma? Och vad tycker Jan Lindholm
              om Kristdemokraternas förslag om en tandvårdscheck på 300 kr som
              alla svenska medborgare får del av efter 20 års ålder?
            </seg>
          </u>
          <note type="speaker" n="5455e828">
            Anf. 43 JAN LINDHOLM (mp) replik:
          </note>
          <u who="jan_lindholm_258194" xml:id="i-3e453abd6685e2ee-4" n="3823b0ed">
            <seg n="743f3aa4">
              Fru talman! Jag tycker att det är väljarna som ska bestämma vilka
              som ska regera efter höstens val. Vi får väl se vad det blir för
              någonting då.
            </seg>
            <seg n="7b664cd5">
              Jag kan konstatera att alliansen har bestämt att väljarna i varje
              fall inte ska få bestämma vilken politik som alliansen ska driva,
              utan det bestämmer ni redan innan. Jag har konstaterat att en
              röst på Kristdemokraterna är en ganska bortkastad röst i valet,
              eftersom ni har bestämt er för att om väljarna nu skulle tippa
              över inom alliansens partier och tycka att något parti skulle
              vara mycket bättre än det andra ska det ändå inte påverka den
              politik som ni ska driva efter valet. Den ligger fast innan. Det
              är klart att det för ett litet parti inom alliansen är en bra
              försäkring. Då får man med sig mycket av sin politik även om man
              skulle tappa i väljarunderlag. Men för mig är det ett lite märkligt
              sätt att se på hur man utnyttjar väljarna som någon sorts signal
              om vad människor i landet vill att man ska driva för politik.
            </seg>
            <seg n="5f17e346">
              Vi får se vad som händer. Jag hoppas naturligtvis att Miljöpartiet
              ska få ett stort inflytande även efter nästa års val, att det
              är vi som kanske till och med tar ansvar för politiken genom att
              sitta i regeringen. Det är vårt mål.
            </seg>
            <seg n="b9e23d46">
              Sedan tyckte jag att det var rätt intressant att Chatrine Pålsson
              nämnde second opinion . Du har i ditt anförande tidigare kritiserat
              det här med granskning av förstahandsutlåtande, så att säga. Man
              borde ta bort den. Du kallade det för byråkrati. Jag förstår inte
              riktigt hur det går ihop. Ska man inte få ifrågasätta eller ska
              man få ifrågasätta en bedömning? Det förstod jag inte riktigt.
            </seg>
          </u>
          <note type="speaker" n="33e90e1c">
            Anf. 44 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-5" n="336888de">
            <seg n="370e0897">
              Fru talman! Den delen tog jag inte upp i mitt anförande. Men
              second opinion har Kristdemokraterna, under många år, hävdat som
              en rättighet och säkerhet för patienten inom all vård. Så där
              finns det ingenting. Däremot tycker jag att den byråkrati som
              just nu finns för 65-plus är alldeles för kostsam och byråkratisk.
              Det håller jag med om.
            </seg>
            <seg n="1febf3dc">
              När det gäller regeringsdeklarationer är min fråga: Vilken valplattform
              har Socialdemokraterna, Miljöpartiet och Vänstern deklarerat före
              valet? Alliansen har ett samarbete inom vissa områden, som vi
              under året kommer att deklarera. Där står jobben i fokus. Det
              menar vi är välfärdens kärna, att människor har jobb. Och för
              att garantera en fortsatt välfärd ska vi se till att vi får fler
              jobb. Där är alliansen solklar. Sedan finns det frågor där vi
              skiljer oss. Tandvårdsfrågan är en sådan som vi efter valet kommer
              att arbeta vidare med. Men vilken valplattform har Miljöpartiet
              och Socialdemokraterna och Vänsterpartiet lagt fast eller diskuterat
              för att väljarna, om möjligt, ska veta vad som gäller i den delen?
            </seg>
          </u>
          <note type="speaker" n="98650148">
            Anf. 45 JAN LINDHOLM (mp) replik:
          </note>
          <u who="jan_lindholm_258194" xml:id="i-3e453abd6685e2ee-5" n="3823b0ed">
            <seg n="a29a139f">
              Fru talman! Jag tycker att det är en lite märklig syn. Just när
              det gäller den här överprövningen av besluten enligt plus 65-reformen
              skulle det få finnas en annan värdering och en annan karaktär
              än när det gäller kravet på second opinion . För mig går det inte
              ihop.
            </seg>
            <seg n="f2940f13">
              Jag tycker att det är väsentligt när man har en reform där det
              finns risker. Om man har en verksamhet där det offentliga betalar
              och det finns aktörer på marknaden som man på något sätt behöver
              ha kontroll över så att det inte rusar iväg är det viktigt med
              någon form av system för stickprov eller överprövning eller någonting
              sådant. Jag förstår inte hur man kan tycka det ena och sedan säga
              nej till det andra.
            </seg>
            <seg n="8177c329">
              När det gäller vilken valplattform Miljöpartiet, Vänstern och
              Socialdemokraterna kommer att ha kan jag säga att det inte kommer
              att finnas någon sådan valplattform till årets val. Vi vill nämligen
              inte gå ut och driva någon annan politik än den som är vår politik.
              Hur Vänstern och Socialdemokraterna gör känner jag inte till,
              men de kanske kan tänka sig att ha en gemensam valplattform. Det
              vet jag inte. Men vi ser det i varje fall som oerhört viktigt
              att vi går ut med våra frågor till väljarna, och det jobbar vi
              med. Jag vill inte föregå det arbetet, utan det kommer så småningom
              att presenteras en valplattform från Miljöpartiet där vi visar
              vilken politik vi vill genomföra under den kommande mandatperioden,
              och det är den vi vill få väljarnas mandat för.
            </seg>
          </u>
          <note type="speaker" n="e4e9cbc8">
            Anf. 46 CATHERINE PERSSON (s):
          </note>
          <u who="catherine_persson_b5d0c0" xml:id="i-01f49e8c7100d3e3-0" n="9b6f26f3">
            <seg n="bff6939c">
              Fru talman! När man säger tandvård är reaktionerna från omgivningen
              väldigt skiftande. Ett som är säkert är att man alltid får en
              reaktion. Jag kan inte annat än att uppmärksamma att innan jag
              ens har börjat prata begär representanten för Moderaterna replik
              hon tror väl att jag ska säga någonting som hon inte gillar.
            </seg>
            <seg n="aee535de">
              Nåväl. Reaktionerna är ofta avhängiga av ålder och den egna erfarenheten,
              naturligtvis. En del tycker att tandvårdsbesök är obehagliga.
            </seg>
            <seg n="ab97443e">
              Många i min ålder minns flourtanten. Hon gjorde också att många
              av oss har en bra tandhälsa. Många yngre konstaterar belåtet att
              de inte har några hål, eller väldigt få. En del minns ständiga
              kontroller av tandställningen. Någon annan påtalar ständigt sönderbitna
              plomber, och tycker att tandvård är dyrt. En dam som jag träffade
              strax före jul sade: Det var ju inte så dyrt! Det hade stått i
              tidningen att det skulle vara fruktansvärt dyrt, men hon tyckte
              att 650 kr för undersökning, putsning, röntgen och en allmän kontroll
              var ett ganska humant pris. Hon hade blivit rädd eftersom det
              hade stått i tidningen att det var så dyrt.
            </seg>
            <seg n="0ab82b92">
              Andra har fått betala mycket pengar, och har så klart all rätt
              när de säger att det kan bli väldigt dyrt. Det finns också många
              anhöriga som vittnar om att deras gamla mamma eller pappa har
              fått en ny eller förbättrad tandprotes under de senaste åren.
            </seg>
            <seg n="2444f8de">
              De här spridda kommentarerna visar att vi har olika behov och
              att vi också har haft möjlighet att över tid få olika typer av
              tandvård. Tandhälsan i Sverige har förbättrats under hela 1900-talet,
              och framför allt har det sedan 70-talet skett en kraftig förbättring.
              Den fria barn- och ungdomstandvården upp till 20 år innebär att
              många unga vuxna i dag har en bra tandstatus och att barnen och
              ungdomarna fortsätter att gå in i vuxenlivet med en bra tandhälsa.
            </seg>
            <seg n="464a0c8a">
              Det innebär så klart att alltfler har fler tänder kvar. Alltfler
              har färre lagningar. Vi har fått åtgärder vidtagna för bättre
              funktion och bättre utseende.
            </seg>
            <seg n="f575b675">
              Fru talman! Icke desto mindre krävs det ytterligare insatser
              på området. Det kan fortfarande bli väldigt dyrt för en del att
              få tandvård. Det finns också oroande tendenser hos en del ungdomar
              som visar att man inte längre förbättrar tandhälsan. En del har
              till och med en sämre tandhälsa än jämförelsekullar under tidigare
              år.
            </seg>
            <seg n="4bd21914">
              Prisutvecklingen har för en del tandvårdsinsatser varit mycket
              kraftig. Det gör att en del avstår från att regelbundet söka tandvård.
              Det medför ofta lidande för den enskilde, och riskerar att försämra
              den goda tandhälsa som byggs upp bland befolkningen.
            </seg>
            <seg n="ee7ce63b">
              Jag vill i sammanhanget säga att tandhälsovården har varit och
              är framgångsrik i arbetet med förebyggande inriktning. Tandvården
              har varit betydligt mycket bättre än hälso- och sjukvården i övrigt,
              och det är ett beteende som vi naturligtvis ska fortsätta att
              premiera. Utmaningen är därför också att dels motverka att skador
              uppstår, dels behandla skador som redan har uppstått. Tandvårdsstödet
              bör därför vara utformat på ett sådant sätt att vi dels ekonomiskt
              stöder dem som har behoven i dag och som redan har fått problem,
              dels ekonomiskt stöder och uppmuntrar beteenden som minskar tandvårdsbehovet
              på sikt. Det är gynnsamt för individen, och det är naturligtvis
              gynnsamt för samhället i ett kostnadsperspektiv.
            </seg>
            <seg n="f368ef2e">
              Under de senare åren har vi i takt med förbättrade statsfinanser
              tillfört ytterligare medel för att stödja den enskilde. Det gäller
              till exempel stödet till bastandvården och ökat stöd till dem
              med behov som är 65 år och äldre utifrån behov och inte så som
              tidigare har sagts i debatten.
            </seg>
            <seg n="744ebf0f">
              Fru talman! Klassisk socialdemokratisk politik är att verka för
              att skapa en välfärd som vänder sig till alla efter behov. Det
              är för oss en mycket angelägen fråga att ytterligare förbättra
              tandvården. Alla ska kunna ha möjlighet att gå till tandläkaren
              eller tandhygienisten när man behöver utan att det blir så väldigt
              dyrt. Att rejält förbättra tandvårdsförsäkringen och det ekonomiska
              stödet till den enskilde blir dock också mycket dyrt för staten.
              Men den svenska ekonomin är bättre. Därför menar vi socialdemokrater
              att vi vill satsa de pengar som finns på att förbättra tandhälsan
              hos fler och att minska människors kostnader för tandvård. För
              oss socialdemokrater är det därför angeläget med mer pengar till
              tandvård. Vi väljer hellre det än det som borgarna föreslår, nämligen
              gigantiska skattesänkningar som skulle innebära mindre pengar
              till olika välfärdsområden.
            </seg>
            <seg n="fd588e4a">
              Jag kan konstatera att de borgerliga förslagen spretar rejält.
              Det har vi också hört tidigare under debattens gång. Deras förslag
              är i huvudsak inte finansierade. De har helt enkelt inte avsatt
              pengar för de önskelistor som de har skrivit. Det lite märkliga
              i resonemanget är att den person, nämligen Chatrine Pålsson, som
              pratade om jultomten har den längsta och mest ofinansierade önskelistan.
              I stället finns rejäla försämringar av statens finanser genom
              undandragande av skatteintäkter.
            </seg>
            <seg n="fc682c4f">
              Nej, fru talman, det är inte trovärdigt! Det är inte trovärdigt
              att säga en sak och göra någonting annat. Chatrine Pålsson uttryckte
              tidigare att hon tyckte om att vara uppkäftig; ungefär så sade
              hon. Det må var hänt, men det kan inte bara glappa friskt och
              inte finnas något innehåll. Det måste finnas någonting att ge.
              Man kan inte bara prata, och det är precis det som Kristdemokraterna
              gör. Man säger också att man skäms, och man vill visa empati.
              Det är klart att man kan skämmas och visa empati, men vad hjälper
              det om man vill sänka skatterna med 350 miljarder? Mats Odell
              uttrycker det som att man måste ha skottsäker väst för att möta
              väljarna eftersom man vill ta bort alla de här pengarna. Det är
              inte trovärdigt.
            </seg>
            <seg n="15456f24">
              Fru talman! Jag ska gå vidare till de motioner som finns i betänkandet.
              Det är riktigt att det finns många motioner; det är ju tre års
              motioner som vi behandlar i betänkandet. I flera motioner tar
              man upp behovet av ökad förebyggande tandvård och även problemet
              med att det blir höga tandvårdskostnader för en del för alltför
              många.
            </seg>
            <seg n="995295fa">
              Regeringen tillsatte i december förra året en utredning om ett
              nytt tandvårdsstöd för vuxna. Tandvårdsstödet där ska både främja
              förebyggande insatser och ge tillfredsställande skydd mot höga
              avgifter. Bland annat ska det utredas hur ett grundstöd ska kunna
              täcka större delen av kostnaderna för det grundläggande behovet
              av undersökningar och förebyggande åtgärder. Stöd som täcker viss
              del av behandlingskostnader överstigande karensbelopp ska utformas
              och det ska också övervägas om det finns behov av ett särskilt
              stöd vid extremt höga tandvårdskostnader.
            </seg>
            <seg n="9b1748c2">
              Med tanke på att tidsplanen tidigare har efterfrågats vill jag
              säga att den finns uppgiven i tandvårdsdirektiven. Där står att
              förslagen ska presenteras under våren 2006. Enligt budgeten för
              2006 ska också genomförandet påbörjas år 2007. Det är regeringen
              som har skrivit direktiven, och det är också regeringens ambition
              att fullfölja den tidsplanen när utredningen har landat med sina
              förslag.
            </seg>
            <seg n="d63c73ae">
              I ett antal motioner tas biverkningar av olika dentala material
              upp, däribland amalgam. Det är angeläget att kunskapen om olika
              dentala material och deras eventuella biverkningar är väl känd
              bland människor som arbetar med tandvård, men också inom hälso-
              och sjukvården. I det sammanhanget är det positivt att den svenska
              regeringen i EU-samarbetet aktivt driver frågan om att amalgamanvändning
              i princip ska förbjudas.
            </seg>
            <seg n="56489989">
              Jag fick tidigare frågan om vad i princip betyder. Riksdagen
              har faktiskt en gång beslutat att amalgam ska förbjudas. Det börjar
              bli några år sedan nu. Då stötte vi på patrull i EU eftersom det
              här är en produkt som det skulle anses konkurrenshämmande att
              förbjuda på den fria marknaden. Den strategi som nu finns är att
              göra detta till en miljöfråga. Där har man varit betydligt mer
              framgångsrik än man var på den väg som man valde tidigare. Det
              är också detta som den svenska regeringen driver. Man har fått
              bra genomslag inom EU-samarbetet. Kommissionen arbetar nu också
              utifrån den strategin. I princip handlar om att det har bedömts
              finnas ett behov, om ändock väldigt litet, av att kunna göra undantag
              för de människor som har allergier mot i princip alla andra material.
              För dem bedömer man därmed att amalgam är det enda användbara.
            </seg>
            <seg n="fe757d26">
              Fru talman! Jag känner minst lika stor frustration som andra
              över att alla förslag inte blir beredda. Men en del förslag kan
              det ju vara mer angeläget att komma fram med i Dentalmaterialutredningen.
              Det gäller framför allt behandling och bemötande vid besvär till
              följd av dentala material eller misstanke därom. Som tidigare
              har nämnts kan det därför finnas skäl att överväga om det ska
              finnas möjlighet att överklaga landstingsbeslut enligt 6 och 7
              §§ i tandvårdsförordningen, alltså utbyte av tandfyllningar. Naturligtvis
              måste man då bedöma eventuella konsekvenser för hälso- och sjukvårdslagen.
              Som vi skriver i utskottsbetänkandet utgår vi ifrån att regeringen
              skyndsamt bereder utredningens förslag.
            </seg>
            <seg n="5b74d7a0">
              Eftersom det finns flera reservationer vill jag i det här sammanhanget
              säga att det finns medel avsatta till Socialstyrelsen för att
              öka kompetensen och kunskapen när det gäller dentala material.
              Det finns också ytterligare medel i budgeten som vi ska fördela
              gemensamt under den närmaste tiden.
            </seg>
            <seg n="dd935836">
              Ytterligare ett område som har nämnts är personalförsörjningen.
              Vi vet att personalen ofta är en stor och viktig del i all verksamhet
              som är personalintensiv. Det gäller både hälso- och sjukvård och
              tandvård, även om tandvården är ett område där det finns ett stort
              utrymme för egenvård som också ger ett tydligt resultat.
            </seg>
            <seg n="da53f0b5">
              I budgeten kan vi läsa att det tillsätts fler platser på tandläkarutbildningen.
              Antalet tandhygienister beräknas också öka framöver. Det är väldigt
              positivt. Det innebär att vi förhoppningsvis kan få en överströmning.
              En del av de insatser som görs av tandläkare i dag kan i stället
              göras av tandhygienister. Den utredning som sitter i dag kan också
              fundera över om det är möjligt att bygga upp en försäkring som
              uppmanar till ett bättre utnyttjande av den kompetens som tandhygienisterna
              besitter.
            </seg>
            <seg n="6468d138">
              Den uppsökande verksamheten för äldre är ett ansvar för landstingen.
              Det är naturligtvis över huvud taget inte tänkbart att landstingen
              inte ska ta sitt ansvar. Jag förutsätter att de gör det. De har
              dessutom fått pengar för ändamålet. Jag vet knappt hur jag ska
              uttrycka det, men jag blir förbannad om de inte gör det. Jag utgår
              från att de gör det omgående. Det här är inget nytt ansvar. Det
              har varit känt sedan lång tid, och de har, som sagt var, pengar
              för ändamålet. Det är bara för landstingen att sätta i gång och
              göra detta. Som tidigare sades har också statsrådet sagt att om
              inte landstingen sätter fart på det här området är hon beredd
              att vidta åtgärder.
            </seg>
          </u>
          <note n="16ac4108">
            Avslutningsvis vill jag yrka bifall till förslaget i utskottets
            betänkande och avslag på motioner och reservationer.
          </note>
          <note type="speaker" n="6b357abc">
            Anf. 47 MAUD EKENDAHL (m) replik:
          </note>
          <u who="maud_ekendahl_7732b5" xml:id="i-5c47873e2e766f0c-1" n="e0e91dc2">
            <seg n="fbd1ceef">
              Fru talman! I höstas, i november månad, var vi i Göteborg på
              odontologiska riksstämman. Vi var sex representanter, men det
              är en som saknas här. Då bjöd Catherine Persson in oss olika partier
              till en övergripande diskussion om en kommande tandvårdsförsäkring.
              Det var veckan innan Socialdemokraternas kongress i Malmö. Jag
              undrar var den inbjudan som gjordes så offentligt i Göteborg finns
              i dag. Regeringen tillsatte ju en enmansutredare. Var det bara
              för att imponera på församlingen där och för att Catherine skulle
              ha något att säga som den här inbjudan kom?
            </seg>
            <seg n="4bdd6f41">
              Sedan sade Catherine Persson här i talarstolen att Socialdemokraterna
              vill att alla ska få tandvård efter behov. Med tanke på regelverket
              och som det är uppdelat i dag skulle jag vilja fråga Catherine
              Persson om de som är mellan 20 och 64 år innefattas på något sätt
              som inte vi vet om, så att alla ska få tandvård efter behov. Vad
              vill Catherine Persson svara oss som befinner oss i den åldersgruppen?
              Är det detta ni ska rätta till i en kommande tandvårdsförsäkring?
            </seg>
          </u>
          <note type="speaker" n="dceff02e">
            Anf. 48 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-1" n="9b6f26f3">
            <seg n="1bd17079">
              Fru talman! Jag jobbar mycket med handikappfrågor. Det innebär
              att jag ofta får möjlighet att diskutera LSS och LASS, som ju
              är lagen om stöd och service till personer med omfattande funktionshinder.
              Det som jag ibland möter i den mest vulgära debatten är att man
              säger att där får man inte insatser efter behov, utan där räcker
              det med att tillhöra personkretsen. Så använder man det som argument
              för att man ska avskaffa LSS och LASS eller för att man ska försämra
              dem, och det sker oftast från huvudmännen. Det är väldigt slarvigt.
              Och om vi ska gå över till tandvårdsfrågan, för det är dit jag
              ska komma, ger det också en signal om att ge fritt uttag ur en
              försäkring. Jag vill gärna anknyta till det Gabriel Romanus sade
              tidigare. Det är nämligen inte så att man har tandvård utan behov
              efter 65 år. Man ska naturligtvis ha behov av insatser även efter
              65 år.
            </seg>
            <seg n="2d9580a5">
              Jag vill varna för att föra den typen av debatt. Det ger också
              en signal till tandläkarna att det är okej att göra precis vad
              som helst. Det är naturligtvis så att vi har ännu större behov
              av en förhandsprövning.
            </seg>
            <seg n="9a06ff75">
              I det sammanhanget vill jag också fråga Maud Ekendahl om hon
              menar att man är beredd att ta bort all förhandsprövning. Jag
              kan säga att det finns brister i det sätt som det hanteras i dag.
              Men menar hon att man ska ha fritt uttag ur försäkringen utan
              någon typ av kontroll? Hälso- och sjukvården i övrigt har ju inte
              en fri prissättning som gör att man inte kan lyfta ut detta eller
              ta hur mycket betalt som helst för höftfrakturen. Frågan är därför
              tillbaka: Behövs ingen kontroll över huvud taget?
            </seg>
          </u>
          <note type="speaker" n="22bbab03">
            Anf. 49 MAUD EKENDAHL (m) replik:
          </note>
          <u who="maud_ekendahl_7732b5" xml:id="i-5c47873e2e766f0c-2" n="e0e91dc2">
            <seg n="26c30d30">
              Fru talman! Jag har tagit upp vår modell, och den handlar inte
              om något fritt uttag. Jag har sagt att från 0 kr till 3 000 kr
              betalar patienten hela kostnaden. Vi hjälper patienter som har
              höga kostnader genom att försäkringen går in. Från 3 000 kr till
              15 000 kr får patienten betala 40 % själv, och sedan står staten
              för 60 %. Över 15 000 kr betalar patienten 20 % själv. Vi menar
              att då har vi en egenavgift hos patienten. Patienten betalar alltid
              en viss andel själv. Något fritt uttag har vi över huvud taget
              inte. Tandläkaren och patienten vet vad som är bäst för patienten
              och ska kunna komma överens om vad som ska göras.
            </seg>
            <seg n="f364e1a6">
              I Socialdemokraternas värld med 65-plusreformen får man bara
              hjälp till och med tand nummer sex. Sjuan och åttan, om man har
              visdomstanden kvar och har problem med den, ingår inte i försäkringen.
              Vill jag ha en annan behandlingsmodell i munnen får jag inte tillgodoräkna
              mig de här pengarna för då ingår jag inte i de begränsningar som
              finns. Då har man sagt att människor måste göra precis den och
              den behandlingen för att man ska få utnyttja den här maxtaxan.
              Det tycker vi är helt fel.
            </seg>
            <seg n="ce465dd8">
              Eftersom vi har så kort tid kvar vill jag fråga Catherine Persson
              om detta med tandhygienisterna. Det är väldigt positivt att de
              gör så mycket förebyggande arbete. Är Socialdemokraterna beredda
              att utöka deras utbildning till 120 poäng så att de kan ansvara
              för mer i vården än vad de gör i dag?
            </seg>
          </u>
          <note type="speaker" n="bd2a66df">
            Anf. 50 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-2" n="9b6f26f3">
            <seg n="5d33ba47">
              Fru talman! Först vill jag säga att det naturligtvis finns skäl
              att fundera en del på hur 65-plusreformen tillämpas. Jag vill
              också säga att en hel del är gjort på vägen. Det är inte så som
              tidigare påståtts av Maud Ekendahl i debatten att det bara görs
              i Skåne. Det görs i Västra Götaland, Helsingfors och Skåne. Det
              är de tre enheter som gör förhandsprövningarna i dag.
            </seg>
            <seg n="086003e3">
              Vi ska också komma ihåg att väldigt många äldre människor hade
              en dålig tandstatus. Det är också en grupp som har låga inkomster
              och inte har möjlighet att ytterligare öka sina inkomster. Många
              människor har fått en betydligt bättre tandstatus efter möjligheten
              att ta del av 65-plusreformen.
            </seg>
            <seg n="a4a83aa6">
              I det system som Moderaterna beskriver finns det över huvud taget
              inte någon förebyggande verksamhet. På sikt innebär det att vi
              fortsätter att öka tandvårdskostnaderna för samhället. I alla
              partiers förslag som spretar åt olika håll finns det naturligtvis
              en del guldkorn att hämta och använda i en samlad tandvårdsförsäkring.
              Ett av problemen med Moderaternas försäkring är att man inte tittar
              på den förebyggande verksamheten, och det är liksom grunden i
              tandvården som har varit väldigt bra hittills. Ska man arbeta
              med en verksamhet där tandhygienisterna får större utrymme måste
              man använda deras kompetens i det förebyggande arbetet.
            </seg>
            <seg n="bc9b278c">
              Det är inte trovärdigt att säga att man är beredd att göra någonting
              på tandvårdsområdet när man inte tittar på helheten. Ni har valt
              att enbart titta på de höga kostnaderna. Som jag sade tidigare
              har vi kvar att lösa hur vi ökar möjligheterna för dem mellan
              20 och 64 år som har höga tandvårdskostnader att få en lägre kostnad.
            </seg>
          </u>
          <note type="speaker" n="ecba6b26">
            Anf. 51 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-6" n="da30f748">
            <seg n="6e368564">
              Fru talman! Vi är överens om, utgår jag ifrån, att vi har en
              bra tandvård i Sverige men att det finns stora brister. Jag tror
              också att Catherine Persson och jag är överens om i alla fall
              har inte jag någon annan uppfattning att vi vill åtgärda de brister
              som finns, därav min fråga om tidsplan och omfattning. Jag har
              fått svar om tidsplanen tack för det! Men vi är ju brända av erfarenheter,
              därav den frustration vi känner. Det aviseras förslag och åtgärder,
              helst före valet. Sedan ser vi efter valet att detta dras på,
              kanske till slutet på mandatperioden. I värsta fall glöms det
              till och med bort.
            </seg>
            <seg n="d2ada114">
              Jag misstror inte viljan, Catherine Persson, men jag är inte
              så övertygad om förmågan från regeringens sida.
            </seg>
            <seg n="cc8981fe">
              Det jag vill följdfråga om är om vi kan få någon uppfattning
              om i vilket härad den stora satsning ligger som ni aviserar ska
              göras, om jag förstår det rätt, 2007. Vilket härad miljardmässigt
              är det vi pratar om?
            </seg>
            <seg n="6f77a768">
              För min del tror jag att konkurrens och konsumentmakt är jätteviktigt
              för att vi ska få ordning på den här frågan. Konkurrensen måste
              öka. Inte minst måste vi när det gäller konsumentens och patientens
              möjligheter att både få information och vara med komma till en
              annan tingens ordning.
            </seg>
            <seg n="51063015">
              På min fråga om uppsökeriet fick jag ett svar som jag är nöjd
              med. Jag skulle kunna uttrycka mig på samma sätt. Vi måste få
              ordning på det.
            </seg>
            <seg n="029c4aa9">
              Den fråga jag inte fick svar på var hur vi följer upp så att
              inte mutor och korruption får ett fäste inom detta område. Det
              får det bara inte få.
            </seg>
          </u>
          <note type="speaker" n="cd0da720">
            Anf. 52 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-3" n="9b6f26f3">
            <seg n="8e6f0dac">
              Fru talman! Kenneth Johansson pratar om att vara bränd av erfarenheter.
              Vi har också tidigare hört att en del saker har tagit lång tid.
              Vi har i vårt parti för vana att bestämma oss för att innan vi
              gör någonting ska vi ha pengar till det. Det hade varit klädsamt
              om fler tänkte så.
            </seg>
            <seg n="bbe2b0ce">
              Jag har läst tandvårdsmotionerna genom åren och kan konstatera
              att det har varit rätt svulstiga förslag från samtliga partier,
              men väldigt lite pengar. Till Centerns försvar ska jag säga att
              ni i år i alla fall satsar lite pengar. Dock skriver ni samtidigt
              i era motioner att det inte finns utrymme nu att satsa ytterligare
              medel men att ni framöver har för avsikt att göra det.
            </seg>
            <seg n="61f928e4">
              Då är min fråga till Kenneth Johansson: Om inte det statsfinansiella
              läget tillåter detta i dag, hur ska ni då ha möjlighet i statsfinanserna
              lite längre fram när ni samtidigt ska ta bort 250 miljarder ur
              statskassan? För mig går det inte ihop att öka utgifterna och
              minska inkomsterna. Hur tänker ni finansiera framtida satsningar?
            </seg>
            <seg n="fc6883c9">
              Den andra frågan var i vilket härad satsningen skulle hamna.
              Ja, det kostar mycket pengar. Jag kan inte i detalj säga hur mycket,
              och det är därför vi har en utredning som ska titta på det. Men
              det är klart att det rör sig om i häradet ett par miljarder för
              att kunna göra riktigt bra satsningar på ett högkostnadsskydd
              men också för att kunna arbeta med förebyggande insatser, följa
              upp och inte tappa kullarna som går ut från ungdomstandvården.
            </seg>
            <seg n="c00b518f">
              När vi tidigare pratat om att på sikt införa tandvården i hälso-
              och sjukvårdssystemet, om det nu är möjligt, har vi pratat om
              helt andra pengar, kanske 1520 miljarder och ännu mer. Där är
              vi inte i dag.
            </seg>
          </u>
          <note type="speaker" n="7daeb843">
            Anf. 53 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-08947cffd909968f-7" n="da30f748">
            <seg n="5d03d22d">
              Fru talman! När det gäller att ha pengar till det man vill göra
              är detta en grunduppfattning inom Centerpartiet. Det är därför
              vi blir så förtvivlade när statsministern inför ett valår går
              ut och lovar reformer som försämrar statsfinanserna. Man har inte
              täckning för uppåt 27 miljarder kronor. Så hanterar inte Centerpartiet
              ekonomin. Vi lägger grunden till att ha råd med vår välfärd genom
              att vi har företagsamhet, genom att vi har folk i jobb och därigenom
              får inkomster och tillväxt. Så talar en sann centerpartist. Man
              ska alltid ha täckning för det man gör.
            </seg>
            <seg n="48427b6c">
              När det gäller häradet är ju ett par miljarder ett besked. Jag
              har respekt för att detaljer måste få komma i ett senare skede.
            </seg>
            <seg n="57d341d0">
              Konkurrens och konsumentmakt är kärnan i det jag för min del
              för fram som ett viktigt arbete att driva fram. För mig handlar
              det om att vi ska få en ökad konkurrens genom ökad valfrihet,
              genom att få vårdgivare att konkurrera bättre och genom att få
              fler vårdgivare. Exemplet från de polska tandläkarna tycker jag
              är alldeles utmärkt. Jag utgår från att man följer de regler som
              gäller. Det är ett sätt att få ökad konkurrens, likvärdiga villkor
              och fler nyföretagare.
            </seg>
            <seg n="2cbe9c73">
              När det gäller konsumentmakten handlar det om att man som patient
              ska få information och kunskap om vad som är på gång inom behandlingen.
              Självklart ska man ha tillgång till prislistor. Vi har en lång
              rad med förslag där också.
            </seg>
            <seg n="3215062c">
              Konkurrens och konsumentmakt tycker jag att vi måste satsa väldigt
              mycket på. Här har det varit väldigt sparsamt med kommentarer
              från Catherine Perssons sida.
            </seg>
            <seg n="b7bc6566">
              Glöm sedan inte frågan om mutor! Det är nödvändigt att vi ser
              till att alla misstankar försvinner från marknaden.
            </seg>
          </u>
          <note type="speaker" n="eea92f41">
            Anf. 54 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-4" n="9b6f26f3">
            <seg n="3476be27">
              Fru talman! I den senare delen, när det gäller patientens möjlighet
              att få information om den vård man kan erhålla, råder det ingen
              oenighet mellan partierna. Det är klart att man som patient ska
              vara så välinformerad som det bara är möjligt. Här måste vi genom
              våra vårdgivare och tillsynsmyndigheter ge verktyg för att kunna
              vara välinformerad. Om detta råder ingen som helst oenighet, vad
              jag förstår. Däremot är jag inte lika övertygad om att entreprenörskap,
              konkurrens och valfrihet är det enda medlet för att uppnå det
              resultatet. Om detta kan vi naturligtvis tvista ytterligare.
            </seg>
            <seg n="f3ada5df">
              Jag tror inte heller, Kenneth Johansson, att det sätt att lösa
              själva försäkringskonstruktionen som Centern pratar om till exempel
              inkomstprövning av försäkringar, som då skulle leda till ytterligare
              marginaleffekter skulle vara ett sätt att göra det möjligt att
              erbjuda tandvård utan att för den skull putta in väldigt mycket
              mer pengar i försäkringen. Då tror jag att vi får en försäkring
              som blir alldeles ohanterlig.
            </seg>
            <seg n="d271852a">
              Jag ska också ta upp detta med de misstankar om mutbrott som
              finns när det gäller en del aktörer. Där är det ju så att åklagaren
              nu har detta på sitt bord, och det välkomnar vi naturligtvis som
              alla andra. Vi har också initierat och konstaterat att det förs
              en diskussion mellan Landstingsförbundet, landstingen och vårdgivarna,
              och det är naturligtvis angeläget att den också leder till resultat.
            </seg>
            <seg n="ed5468fa">
              När det till sist gäller täckning för reformer kan jag konstatera
              att det finns väldigt många arbetsgrupper inom den borgerliga
              alliansen i dag. Jag har också sett att Kenneth Johansson tillhör
              en av dessa. Nu har inte Kenneth Johansson möjlighet att svara,
              men det blir naturligtvis spännande att se vem som ska ingå i
              den arbetsgrupp som ska ta bort de 250 miljarderna. Någon ska
              nämligen göra det också.
            </seg>
            <seg n="7edb3f7f">
              Jag är rätt säker på att min statsminister, den vi har i dag,
              har bättre möjlighet att göra detta än de arbetsgrupper som kommer
              att finnas framöver. Vi tänker nämligen inte ta bort 250 miljarder,
              och då har vi lite mer pengar till tandvården än vad Centern kommer
              att ha.
            </seg>
          </u>
          <note type="speaker" n="fcdeed6c">
            Anf. 55 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-5" n="b71b339f">
            <seg n="d341ec40">
              Fru talman! Det ingår nu i den socialdemokratiska agitationen
              att säga att alliansen vill ta bort 250 miljarder ur statsfinanserna.
              Såvitt jag vet är detta en myt det hotar väl nu att bli en vandringsmyt.
              Vid det omtalade kafferepet i Bankeryd enades man om skattereformer
              som landade på 18 miljarder, och de var naturligtvis och kommer
              att bli finansierade. Men jag undrar hur ni har räknat ut att
              Folkpartiet skulle stå bakom förslag om skattesänkningar på 250
              miljarder? Jag känner inte alls igen det. Men om ni slänger er
              med det måste ni väl ha någon uträkning som visar hur det beloppet
              har kommit fram.
            </seg>
            <seg n="22afca54">
              Sedan till själva tandvårdsfrågan. Jag vill upprepa den fråga
              som Jan Lindholm ställde tidigare: Varför tar allt så lång tid?
              Ni har haft tolv år på er att göra någonting på tandvårdsområdet.
              Det räcker inte att säga att det ska kosta så många miljarder.
              Det finns saker man kan göra utan att det kostar miljarder, till
              exempel satsa på abonnemangstandvård.
            </seg>
            <seg n="cb2d5b7d">
              Nu sade er partikongress, vilket jag tycker är väldigt glädjande,
              att en tandvårdsreform ska utformas så att abonnemangstandvård
              kan utvecklas. I utredningsdirektiven står det att abonnemangstandvården
              inte ska försvåras. Det är väl en lite sämre ambitionsnivå.
            </seg>
            <seg n="a823e590">
              Ska det bara vara folktandvården som ska erbjuda abonnemangstandvård?
              Kanske den halva av den vuxna befolkningen som går hos privata
              tandläkare också skulle kunna få den möjligheten, utan att behöva
              gå till ett privat försäkringsbolag.
            </seg>
            <seg n="99da5333">
              Nu lovar ni en hel del. Frågan är varför vi ska tro på detta
              nu. Finns det något område som är mer misskött än tandvårdsområdet?
            </seg>
          </u>
          <note type="speaker" n="5f0056b5">
            Anf. 56 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-5" n="9b6f26f3">
            <seg n="c89265c6">
              Fru talman! Det är alldeles fascinerande att höra Gabriel Romanus
              när det gäller pengarna till tandvården. Han har inte en spänn
              mer än vad jag har i budgeten.
            </seg>
            <seg n="054f1052">
              Jag minns när vi hade den här debatten för, kan det ha varit
              drygt ett år sedan? Jag pressade Gabriel Romanus på hur det skulle
              finansieras. Då sade han: Men kommer vi till makten finns det
              säkert pengar någonstans. Det går att läsa i protokollet. Så säger
              inte vi.
            </seg>
            <seg n="7dd5d9ce">
              Det handlar också om varför det har tagit lite längre tid. Jag
              kanske ska påminna om att under de värsta åren var det en folkpartistisk
              finansminister. Jag ska inte på något sätt ge henne skulden för
              allting som hände under den tiden, innan eller efter, men vi kan
              inte bortse från att det har varit rätt besvärliga år. En del
              av de här åren, när vi tvingades skära i tandvårdsförsäkringen,
              städades det rätt friskt efter de år då vi hade 500 % ränta och
              huslånens ränta låg på över 20 %.
            </seg>
            <seg n="85530bd4">
              Det har tillförts medel vid flera tillfällen under de senaste
              åren. Vid två tillfällen har det varit lite större belopp till
              bastandvården och till 65-plusreformen. Nu ser vi sedan ett tag
              tillbaka att det finns ytterligare medel i statsbudgeten med möjlighet
              att fördela. Då väljer vi att lägga det på tandvården framöver.
            </seg>
            <seg n="669d7c7f">
              Gabriel Romanus frågade var vi får uppgifterna ifrån. Det är
              från de uttalanden som olika borgerliga politiker gör. När man
              räknar på det som uttalats hamnar man på alltifrån 250 till 350
              miljarder, därför att det är de belopp som man har rört sig med.
            </seg>
          </u>
          <note type="speaker" n="f5676c86">
            Anf. 57 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-84800201df78da0e-6" n="b71b339f">
            <seg n="c007afc7">
              Fru talman! Det räcker inte att säga att olika borgerliga politiker
              har gjort uttalanden. Om ni beskyller den borgerliga alliansen
              för att ha förslag om skattesänkningar på 250 miljarder får ni
              vara lite mer preciserade. Vilka uttalanden har gjorts av vem
              och när? Jag känner inte till att Folkpartiet någonsin har skrivit
              under på några uttalanden om att vi skulle försvaga statsfinanserna
              på det sättet. Då går det inte bara att säga allmänt att man har
              hittat några uttalanden någonstans. Det duger inte som seriös
              samhällsdebatt.
            </seg>
            <seg n="2e44f20d">
              Nu har vi faktiskt lite mer pengar än Socialdemokraterna i vår
              budget för 2006, väl finansierade. Det alternativet har majoriteten
              avslagit.
            </seg>
            <seg n="e8e0140a">
              Men det som jag tycker är det väsentliga här är att man inte
              får vara så handlingsförlamad att man säger att eftersom vi inte
              har många miljarder låter vi utvecklingen gå, som ni har gjort
              i tolv år, och låter en miljon människor hamna i ett läge där
              de anser att de inte har råd med den tandvård de skulle behöva.
              Det är inte för ros skull som ni hade 50 motioner till partikongressen
              och 29 motioner från kammarens socialdemokratiska ledamöter som
              vi behandlar nu. Det speglar att det här området är misskött.
            </seg>
            <seg n="12192249">
              Jag frågar: Finns det något annat område som regeringen har misskött
              så till den milda grad som detta område? Nu tänker jag inte på
              tsunamin och sådana mer speciella saker utan mer allmänt. Jag
              kan inte komma på något område som är så illa skött som detta.
            </seg>
            <seg n="27abadcc">
              Före förra valet, på sommaren 2002, lade Anders Sundström fram
              en utredning. Den har ni inte gjort någonting med på fyra år.
              Varför har det inte hänt någonting? Det var inte så att han föreslog
              så förskräckligt många miljarder. Men ingenting av det han föreslog
              har ni gjort. Det har varit under beredning i fyra år, är det
              verkligen att visa att man kan regera?
            </seg>
          </u>
          <note type="speaker" n="af4efa10">
            Anf. 58 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-6" n="9b6f26f3">
            <seg n="85f2d31d">
              Fru talman! Det är möjligt att Gabriel Romanus inte vet om det,
              men Gabriel Romanus har inga pengar till tandvården i budgeten
              för 2006. Det är på det sättet. Jag kan lämna papperet till Gabriel
              Romanus efter debatten. Thats it ! Gabriel Romanus har inga pengar,
              så ni vet det.
            </seg>
            <seg n="e3a4fd87">
              När det gäller möjligheterna att förändra tandvårdsförsäkringen
              finns det, som jag sade tidigare, en del förslag. Vi är också
              angelägna om att vi ska ha pengar till dem. Vi säger inte att
              vi har pengar fast vi inte har några pengar. När vi de närmaste
              åren ser vad förslagen kostar säger vi att vi är beredda att avsätta
              medel för dem. Det är ganska viktigt. Det är en viktig signal
              att ge till väljarna.
            </seg>
            <seg n="ef7074af">
              I det här sammanhanget är det ändå angeläget att undra hur den
              borgerliga alliansen tänker finansiera sin tandvård. Det går inte
              att bortse från att man vill sänka skatterna väldigt mycket. Jag
              har också citaten från en av de borgerliga politikerna som visar
              detta. Då går det inte ihop.
            </seg>
            <seg n="beac9f41">
              Sedan vill jag bara för vetskaps skull säga att det redan är
              möjligt med abonnemangstandvård. Vi har redan en lagstiftning
              som tillåter abonnemangstandvård. Vi har redan möjlighet, både
              från landstingen och från de privata vårdgivarna, att erbjuda
              abonnemangstandvård. Problemet är att den ofta väldigt uppskattade
              marknaden, som många av de borgerliga partierna alltid tycker
              är så himla piffig, inte har varit så intresserad av att gå in
              på abonnemangstandvården, därför att man inte ser att man kan
              göra de snabba klippen.
            </seg>
            <seg n="cea3b0f1">
              Då är naturligtvis frågan: Ska vi med politisk styrning, som
              vi ibland framhärdar är rätt bra, stimulera den privata marknaden
              ytterligare när det gäller abonnemangstandvård? Det finns redan
              möjlighet till abonnemangstandvård i dag, men man har inte tyckt
              att man kunnat tjäna pengar på den.
            </seg>
          </u>
          <note type="speaker" n="04610fd7">
            Anf. 59 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-6" n="336888de">
            <seg n="e5210cbf">
              Fru talman! Jag är faktiskt glad att Gabriel Romanus tog i lite
              grann om de 250 miljarderna. Jag är också urtrött på det snacket.
              Det finns ju ingen som helst grund för det. Det finns inte det,
              Catherine Persson. Vad som gäller i denna kammare är att varje
              parti lägger fram sin budget i förhållande till regeringens budget.
              Den budgeten måste gå ihop. Vi har de reglerna här i riksdagen.
              Vi kan inte lägga fram förslag, vare sig på 1, 10 eller 20 miljarder
              mer, utan vi lägger fram en budget som går ihop. Alltså går varje
              partibudget som läggs fram här i riksdagen ihop. Okej!
            </seg>
            <seg n="0576c014">
              Jag vill bara ställa en fråga. Vänsterpartiets kongress öste
              ju på ordentligt med miljarder, anser Catherine Persson att vi
              ska säga att ni har bestämt det? Det är ju den koalitionen som
              vad jag förstår ska regera om det skulle vara så eländigt att
              vi förlorar. Men det gör vi inte.
            </seg>
            <seg n="47176261">
              Jag vill också upprepa frågan som Maud Ekendahl ställde. Varför
              har Catherine Persson eller Ylva Johansson inte bjudit in oss,
              som hon utlovade i Göteborg?
            </seg>
            <seg n="2ca91011">
              Det andra jag skulle vilja påstå är att Kristdemokraterna tydligt
              har lagt mer pengar i sin budget för tandvården. Det handlar om
              kirurgisk behandling av tandlossningssjukdomar som vi har haft
              med i ett par tre år. Det är människor med kroniska infektionssjukdomar
              som har behov av kirurgisk behandling. Där har vi avsatt 60 miljoner
              varje år. I år avsatte vi 75 miljoner för de patienter som man
              behöver ta PAD på. Allt detta ska gå under högkostnadsskyddet.
              Alltså har vi talat om tydligt att detta har vi prioriterat. Och
              vi vill fortsätta allteftersom det går.
            </seg>
            <seg n="b840210d">
              När det gäller mitt sätt att känna empati vill jag påpeka att
              jag verkligen gör det. Jag beklagar, Catherine Persson, att inte
              Socialdemokraterna, med ansvaret i tolv år, känner empati för
              den del av befolkningen som i dag mår jättedåligt på grund av
              dålig tandhälsa. Det hade varit klädsamt om ni också hade gjort
              det.
            </seg>
          </u>
          <note type="speaker" n="9428864d">
            Anf. 60 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-7" n="9b6f26f3">
            <seg n="5a1c89ba">
              Fru talman! Jag undanber mig att någon människa talar om för
              mig vad jag känner. Chatrine Pålsson har inte en aning om mina
              känslor. Det är inte anständig politik, och det är inte anständigt
              mänskligt samtal att tro att man vet hur någon annan människa
              känner.
            </seg>
            <seg n="0d4072b4">
              Först och främst har Kristdemokraterna en partimotion på sju
              sidor. Där finns långa berättelser och beskrivningar av fakta.
              Visst är det jättebra att få en bild av vilka behov som finns.
              Det är också hedersamt att sätta av 65 miljoner. Vi har valt strategin
              att ha ett större grepp, att inte bara tillsätta de 65 miljonerna
              som Chatrine Pålsson beskriver i det sammanhanget.
            </seg>
            <seg n="7df2674c">
              Kristdemokraterna har en förmåga att få nästan ingenting eller
              ingenting att se ut som mycket eller som allting. Efter denna
              sjusidiga motion skriver man att det statsfinansiella läget för
              närvarande inte ger utrymme för stora satsningar inom tandvårdsområdet.
              Då blir det naturligtvis angeläget att veta vad man tänker sig
              om det statsfinansiella läget framöver.
            </seg>
            <seg n="d3bd76da">
              Den ekonomiske talesmannen för Kristdemokraterna har inte nöjt
              sig med 250 miljarder utan har uttryckt att man är beredd att
              gå ned till OECD-nivå, till skattetrycket i Europa. Då landar
              vi på 350 miljarder. Han har till och med raljerat om att han
              skulle behöva en skottsäker väst mot väljarna, därför att han
              inser att väljarna inte vill ha den enorma skattesänkningen. Men
              han framhärdar i alla fall. Han är till och med glad över att
              tala om att han vill sänka skatterna så mycket. Det uttrycktes
              på ett skatteseminarium.
            </seg>
            <seg n="38edfbde">
              Vi har helt olika uppfattning om hur landet ska styras efter
              nästa val. Nu är min talartid slut. Jag återkommer till detta
              i nästa replik.
            </seg>
          </u>
          <note type="speaker" n="e83d885f">
            Anf. 61 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-bd99646a92245f4d-7" n="336888de">
            <seg n="506da25e">
              Fru talman! Anledningen till att jag tog upp frågan om empati
              är att Catherine Persson tog upp frågan i talarstolen. Hon raljerade
              över mitt sätt att känna empati. Då tycker jag att jag har rätt
              att replikera som jag gjorde.
            </seg>
            <seg n="72dcd83f">
              När det gäller Kristdemokraternas budget är det riktigt att vi
              vill ha in mer skatteintäkter av fler. Vi vill ha folk i jobb.
              Vi vill skapa förutsättningar för fler jobb. Då är det inte de
              som i dag betalar skatt som nödvändigtvis ska betala lika mycket
              och mer utan det är fler i befolkningen som ska betala skatt.
              Det är inte så svårt att förstå.
            </seg>
            <seg n="0d606782">
              Var någonstans, Catherine Persson, är era miljarder till tandvården?
              På vilket papper som är lämnat till riksdagen har detta budgeterats?
              Hur har man fått ihop de stora pengar som både Ylva Johansson
              och Göran Persson har talat om? Var är de? Jag skulle vilja fråga
              detta. Det låter nästan som att våra visioner redan ska vara finansierade
              men era visioner inte behöver vara finansierade. Berätta för kammarens
              ledamöter var era pengar till tandvårdssatsningen är någonstans.
            </seg>
          </u>
          <note type="speaker" n="5c40d8d3">
            Anf. 62 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-01f49e8c7100d3e3-8" n="9b6f26f3">
            <seg n="888449d2">
              Fru talman! Jag ser att det finns en god möjlighet till dialog
              mellan partierna efter det att tandvårdsutredningen läggs fram.
              Den möjligheten finns alltid. För tandvårdsutvecklingens skull
              skulle det vara bra om många partier hade kunnat enas om hur man
              ska finansiera en verksamhet, speciellt en tandvårdsverksamhet.
              Vi skulle inte drömma om att tippa hälso- och sjukvårdsfinansieringen
              från den ena mandatperioden till den andra, som vi möjligen ibland
              tror oss kunna göra med tandvården. Möjligheterna finns till samråd
              mellan partierna. Det finns vissa delar i förslagen som nog skulle
              tillfredsställa rätt många partier. Problemet är återigen finansieringen.
            </seg>
            <seg n="79c3c918">
              Skillnaden är att jag inte har gjort sken av att vi har pengar
              i budgeten. Jag har inte heller sagt att vi de senaste åren har
              försökt att satsa mycket pengar. Det är också ett av skälen till
              Gabriel Romanus att vi inte har gått ut med förslagen, det vill
              säga om vi inte ansett att vi har pengar till dem.
            </seg>
            <seg n="084e8d5a">
              Det finns en skillnad mellan oss som är tydlig. De pengar som
              vi bedömer kommer in till statskassan och de pengar vi har i dag,
              beroende på hur tillväxten ser ut i Sverige, är vi beredda att
              låta vara kvar i statskassan. Vi säger inte heller att vi ska
              regera tillsammans med tre andra partier, som till exempel Kristdemokraterna
              gör, som har olika uppfattningar om hur skatterna ska sänkas.
              Vi säger faktiskt att vi går till val på att vi vill ha den egna
              regeringsmakten. Men skulle vi inte få den egna regeringsmakten
              utan skulle behöva söka stöd i kammaren, har vi hittills visat
              att vi har möjlighet att samverka tillsammans med Vänstern och
              Miljöpartiet, som har ganska lika inriktning ideologiskt om hur
              tandvården kan finansieras.
            </seg>
            <seg n="13227eb0">
              Den stora skillnaden är att vi framöver ser att vi inte vill
              ta bort pengar från tandvården eller från hela statskassan, 250350
              miljarder. Då blir det väl upp till väljaren vem han eller hon
              ska tro på. Vi vill ha pengarna kvar för att kunna göra satsningarna
              medan ni vill ta bort dem.
            </seg>
          </u>
          <note type="speaker" n="125b1658">
            Anf. 63 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-84800201df78da0e-7" n="b71b339f">
            <seg n="edc9daa7">
              Fru talman! Jag vill bara rätta en sak där jag gav ett felaktigt
              intryck.
            </seg>
            <seg n="0e4ef630">
              Folkpartiets förslag till ökade insatser är från och med budgetåret
              2007. Catherine Persson har alldeles rätt i att vi inte har något
              förslag för året.
            </seg>
            <seg n="293950ab">
              Däremot kan det självklart göras mycket utan att satsa många
              miljarder för att få ett bättre förhållande även för de patienter
              som går till privata tandläkare, om man vill satsa på abonnemangstandvård.
            </seg>
            <seg n="6f251e28">
              Talet om att de borgerliga partierna är så splittrade faller
              lite grann till marken i den här debatten. Vänstern, Miljöpartiet
              och Socialdemokraterna har inte någon större enighet om vad de
              vill göra långsiktigt på tandvårdsområdet. Vi vet att 1994 lade
              den dåvarande borgerliga fyrpartiregeringen fram ett enigt förslag
              som fälldes av den roliga koalitionen Socialdemokraterna och Ny
              demokrati till olycka för alla tandvårdspatienter.
            </seg>
          </u>
          <note n="ce89bb39">
            Överläggningen var härmed avslutad.
          </note>
          <note n="650ff7ff">
            7 § Fastighetsrättsliga frågor
          </note>
          <note n="64e194ea">
            Föredrogs
          </note>
          <note type="speaker" n="d7179dee">
            Anf. 64 PIA NILSSON (s):
          </note>
          <u who="ulf_nilsson_00782a" xml:id="i-6332f53a4a320754-0" n="79ca65d7">
            <seg n="2f774419">
              Fru talman! Åhörare! Att köpa eller att bygga ett hus eller en
              fastighet är för många av oss ett stort åtagande. Det är ett åtagande
              som är förenat med många funderingar och noggranna överväganden.
              Räntan är kanske en avgörande faktor, men det finns åtskilligt
              annat att fundera över också. Vilken trygghet har jag som köpare
              om det uppdagas några fel? Vilka krav har jag rätt att ställa
              på en byggherre?
            </seg>
            <seg n="874bd677">
              Den debatt som vi nu ska få lyssna till kommer bland annat att
              handla om översyn av lagstiftningen kring felreglerna i jordabalken,
              om byggarens ansvar, om historiska arrenden och om vi ska införa
              ett system för pantsättning av byggnader på annans mark. Som utgångspunkt
              ligger de åtta motioner som är behandlade och de fyra reservationer
              som finns i betänkandet.
            </seg>
            <seg n="c48d293c">
              Med dessa ord, fru talman, överlämnar jag ärendet till debattörerna,
              som i sina inlägg kommer att klargöra de olika politiska ståndpunkter
              som finns kring de fastighetsrättsliga frågorna.
            </seg>
          </u>
          <note type="speaker" n="553ad2cb">
            Anf. 65 JAN ERTSBORN (fp):
          </note>
          <u who="jan_ertsborn_fe5963" xml:id="i-3f2642afbd08fa85-0" n="0c860c27">
            <seg n="e4fa2b21">
              Fru talman! Fastighetsrätt i lagutskottet är väl favoriter i
              repris. Men önskereprisen saknar vi denna gång sedan regeringen
              efter ett antal års debatter ändå har tillsatt en utredning av
              fastighetsmäklarlagen. Övriga frågor är också favoriter i repris.
            </seg>
            <seg n="c14decd2">
              Jag vill uppehålla mig en kort stund vid två reservationer av
              Folkpartiet som bygger på motioner som vi har väckt. De är också
              upprepningar.
            </seg>
            <seg n="1e18e21f">
              Det är tredje gången som vi reserverar oss till förmån för en
              utredning och översyn av felreglerna i samband med köp och försäljning
              av fastigheter.
            </seg>
            <seg n="2e17b683">
              Det finns lite stöd här och var från enskilda riksdagsledamöter,
              och det finns numera också ett stöd från Fastighetsmäklarsamfundet,
              för att man ska göra en sådan här översyn. Om vi håller på ytterligare,
              med några debatter till, kanske vi får till stånd en majoritet
              här i kammaren.
            </seg>
            <seg n="5541ae7f">
              Jag har tidigare i dessa sammanhang berättat om den situationen
              då man säljer sin fastighet efter att den ene av två makar har
              avlidit. Ofta är det mannen som avlider först och änkan som sedan
              får sälja sin fastighet. Hon får då ett tioårigt ansvar för dolda
              fel, alltså fel som hon inte har den minsta aning om och som kanske
              inte heller hennes man kände till.
            </seg>
            <seg n="a9a869f2">
              Vi vet att det finns en bra lösning för att klara ut det här
              med dolda fel i Danmark. Där har man ett obligatoriskt besiktningsförfarande,
              och sedan kombinerar man besiktningsutlåtandet med en försäkringslösning.
              Det gör att köparen har ett försäkringsbolag att vända sig till
              om det dyker upp fel i fastigheten, och säljaren blir fri från
              det ansvaret. Det är en förmån för köparen att ha ett försäkringsbolag
              att vända sig till, för då vet man att det finns någon som kan
              betala om man har rätt.
            </seg>
            <seg n="0280af44">
              Vi är lite förvånade över att man från majoritetens sida inte
              kan tillstyrka förslaget i reservationen så att vi kan få till
              stånd den här översynen.
            </seg>
            <seg n="c646aa9e">
              Folkpartiets andra reservation i detta betänkande avser ett ärende
              som vi har behandlat i riksdagen tidigare och där man har beslutat
              att inte införa något system för att kunna pantsätta byggnader
              på annans mark. Det var ett i mitt tycke märkligt beslut. Att
              riksdagen för så länge sedan som 1998 gjorde ett tillkännagivande
              att man ville ha en utredning, och den departementspromemoria
              som blev följden av det tillkännagivandet, visar att det fanns
              ett behov av att kunna pantsätta byggnader på annans mark.
            </seg>
            <seg n="0d29bbe1">
              Vi envisas med att framföra det här förslaget. De skäl som man
              hade för avslag, kostnadsskäl och att det skulle vara besvärligt
              att upprätta ett register, har inte någon bäring efter vad vi
              har kunnat se. Vi vet att man nu kan upprätta till exempel ett
              lägenhetsregister, och det blir mycket mer omfattande än ett register
              över byggnader på annans mark. De finns för övrigt redan registrerade
              hos skattemyndigheterna.
            </seg>
            <seg n="9699b432">
              Vi vidhåller alltså även den reservationen. Vi får väl hoppas
              att vi om inte vid eftermiddagens votering så i ett senare skede
              till slut får bifall till de här två bitarna som vi tycker är
              viktiga inom fastighetsrätten.
            </seg>
          </u>
          <note n="a237062b">
            Jag yrkar för vår del bifall till vår reservation nr 1.
          </note>
          <note type="speaker" n="7237168b">
            Anf. 66 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-80b60e5bb0170996-0" n="8d1c3cef">
            <seg n="4229e4f3">
              Fru talman! Jag kan instämma i mycket av det som Jan Ertsborn
              har föredragit. Vi har en gemensam reservation, nr 4, om det som
              Jan Ertsborn pratade om nu senast, Kreditsäkerheter i byggnader
              på annans mark. Där har vi precis samma åsikt som Folkpartiet.
              Jag förstår inte varför utskottet inte kunde gå på den linjen,
              så att man kan se över frågan och införa en möjlighet att pantsätta
              byggnader på annans mark.
            </seg>
            <seg n="d1d8db5d">
              Detsamma gäller felreglerna. Vi har inte en gemensam reservation
              där, eftersom det är en liten fråga som skiljer oss åt, men annars
              har vi anslutit oss till Folkpartiet. Vi tycker att det är rimligt
              att man ska ha det här skyddet, som vi tar upp i reservation nr
              2, Felreglerna i jordabalken.
            </seg>
            <seg n="5c22b532">
              Fru talman! En fråga som kanske har legat på riksdagens bord
              under ännu längre tid handlar om friköp av historiska arrenden,
              som tas upp i reservation nr 3 från Vänsterpartiet. Jag tycker
              att det är tråkigt att Vänsterpartiet är det enda parti som reserverar
              sig till förmån för det här. Vi hade förväntat oss att vi skulle
              få en lagstiftning på riksdagens bord som vi kunde besluta om.
            </seg>
            <seg n="43adb7c7">
              Än i dag år 2006, fru talman, finns det människor i Sverige inte
              många, men de finns som känner sig livegna. De känner sig livegna
              just av den anledningen att de har levt och brukat jord i generation
              efter generation på någon annans mark och man har kommit fram
              till att man inte vill låta de människor som vill få friköpsrätt
              till den här marken. Jag har tidigare sagt det, att det är resterna
              som i dag finns kvar av vårt gamla feodalsamhälle. Skulle det
              inte vara skönt att äntligen kunna rensa ut de delarna?
            </seg>
            <seg n="e1d840c5">
              Fru talman! Jag är rätt besviken på regeringen för att man inte
              har förmått bereda färdigt ärendet. Jag skulle vilja fråga socialdemokraterna
              här i riksdagen om inte de har tagit ställning till att frågan
              om historiska arrenden en gång för alla måste avgöras. Vi vet
              att det inte handlar om många personer, och vi vet att det inte
              skulle bli en så extremt stor lagstiftning. Men frågan är väldigt
              viktig principiellt, framför allt för oss partier på vänstersidan,
              som tycker att människor som befinner sig i underläge och genom
              tiderna har varit styrda ska få en frihet.
            </seg>
            <seg n="f2c9e4d8">
              Det är det den här frågan handlar om. Den handlar om människors
              frihet och möjlighet att friköpa det ställe där generation efter
              generation har både växt upp och brukat jorden.
            </seg>
            <seg n="5818ae89">
              Fru talman! Vänsterpartiet fortsätter att ställa det här kravet.
              Vi förväntar oss också att regeringen lägger fram ett förslag,
              vilket den inte har gjort än.
            </seg>
          </u>
          <note n="43632fdb">
            Med anledning av det vill jag yrka bifall både till reservation
            3 och till reservation 4.
          </note>
          <note type="speaker" n="55199e73">
            Anf. 67 REZENE TESFAZION (s):
          </note>
          <u who="unknown" xml:id="i-ab0e8b557c705ec7-0" n="be749a0b">
            <seg n="495bff50">
              Fru talman! Jag vill börja med att yrka avslag på de motioner
              som behandlas i betänkande LU6, Fastighetsrättsliga frågor .
            </seg>
            <seg n="5b4a0880">
              Jag vill börja med att säga något om motionerna kring jordabalkens
              felregler.
            </seg>
            <seg n="885b12cc">
              I ett par motioner begärs ett tillkännagivande av en översyn
              av jordabalkens felregler, och det sägs i motionerna att gällande
              rätt ålägger köparen en omfattande undersökningsplikt samtidigt
              som säljaren inte har en motsvarande upplysningsplikt.
            </seg>
            <seg n="970c6c1f">
              En fastighet säljs i befintligt skick. Det innebär att köparen
              måste undersöka fastigheten. Fel som köparen har upptäckt eller
              borde ha märkt vid undersökningen kan inte åberopas. Det framgår
              av 4 kap. 19 § jordabalken. Paragrafen ger också köparen rätt
              att göra prisavdrag eller häva köpet om fastigheten inte stämmer
              överens med vad som följer av avtalet eller om den annars avviker
              från vad köparen hade kunnat förutsätta vid köpet.
            </seg>
            <seg n="655ffcbe">
              Detta innebär förstås inte att säljaren inte skulle behöva ge
              några upplysningar som är av betydelse för köparen. Tvärtom gäller
              ju att säljaren ansvarar för vad han uttryckligen har lovat, både
              muntligen och skriftligen. Säljaren ansvarar också för att fastigheten
              är sådan som köparen har rätt att räkna med på grund av vad som
              har hänt under köpeförhandlingarna. Slutligen ansvarar säljaren
              också för brister som gäller så kallade dolda fel, det vill säga
              brister som köparen inte upptäckt och inte heller borde ha upptäckt
              vid undersökningen. Säljaren kan inte heller svära sig fri från
              sitt ansvar med en allmänt hållen friskrivning i köpekontraktet.
            </seg>
            <seg n="73b567f0">
              Utskottets majoritet har gjort bedömningen att nuvarande lagstiftning
              utgör en rimlig avvägning mellan säljarens och köparens villkor.
              Problemen som finns är heller inte av den omfattningen att det
              i dag skulle vara aktuellt med översyn av jordabalkens felregler.
              Jag instämmer i denna uppfattning.
            </seg>
            <seg n="5d5ec509">
              Fru talman! När det gäller Marie Wahlgrens motion om att förlänga
              byggarens ansvar från två till tio år så gäller redan i dag att
              näringsidkares felansvar består i tio år, varför önskemålen i
              motionen redan genom dagens lagstiftning är tillgodosedda. Utgångspunkten
              är att näringsidkaren har ett omedelbart ansvar för fel som visar
              sig de första två åren utan att beställaren behöver bevisa att
              felen förelegat vid den tidpunkt då arbetena avslutades. Det är
              en mycket förmånlig regel för konsumenten, eftersom det kan vara
              så att konsumenten själv har orsakat felet.
            </seg>
            <seg n="614e4c12">
              Men byggarens ansvar finns även efter tvåårsgränsen. Det enda
              som skiljer är att konsumenten då har bevisbördan för att felet
              förelegat redan vid slutbesiktningen eller då arbetena avslutades.
              Men av § 61 i konsumenttjänstlagen framgår att näringsidkarens
              felansvar sträcker sig upp till tio år.
            </seg>
            <seg n="123bf837">
              Fru talman! Jag vill också säga något om historiska arrenden.
              Med historiska arrenden avses mark som arrenderats av samma släkt
              i flera generationer. Både Christer Adelsbo, socialdemokrat, och
              Tasso Stafilidis, Vänsterpartiet, har motionerat i ärendet, och
              jag förstår deras utgångspunkt. Motionsyrkanden med liknande inriktning
              har behandlats av utskottet vid tidigare tillfällen. Sedan det
              i utredningen Historiska arrenden föreslagits ett friköp av historiska
              arrenden har egendomsrättigheterna i grundlagen förstärkts. Frågan
              är dock fortfarande under beredning i Regeringskansliet, och det
              finns ingen anledning att föregripa denna beredning här i kammaren.
            </seg>
            <seg n="a3ac52f6">
              Avslutningsvis vill jag också ta upp frågan om kreditsäkerhet
              i byggnader på annans mark. Innehavare av byggnader på ofri grund
              har i dag sämre möjligheter än vanliga fastighetsägare att utnyttja
              sin egendom som säkerhet vid lån.
            </seg>
            <seg n="71b44e39">
              Frågan har utretts av Byggnadspantsutredningen. Den socialdemokratiska
              regeringen har vägt fördelarna mot nackdelarna och funnit att
              riskerna överväger. Förslaget skulle kunna innebära en risk för
              en ökad privat jorddelning, vilket på sikt kan leda till markpolitiska
              problem, och en panträtt i registrerad nyttjanderätt skulle under
              alla förhållanden inte få samma säkerhetsmässiga valör som panträtt
              i fast egendom eller tomträtt. Det finns därför knappast anledning
              att anta att byggnadernas ägare normalt skulle kunna minska sina
              lånekostnader i någon mera betydande mån genom att upplåta panträtt
              i registrerad nyttjanderätt. Regeringen skriver också att det
              inte går att vara säker på att statens initialkostnader för ett
              nytt system över huvud taget kommer att kunna finansieras.
            </seg>
          </u>
          <note type="speaker" n="3cb259fc">
            Anf. 68 JAN ERTSBORN (fp) replik:
          </note>
          <u who="jan_ertsborn_fe5963" xml:id="i-3f2642afbd08fa85-1" n="0c860c27">
            <seg n="5d73aa76">
              Fru talman! Jag vill ställa en fråga med utgångspunkt från det
              exempel som jag väldigt kort redovisade i mitt anförande med det
              äldre paret som har bott i sin villa i många år, mannen avlider
              och änkan säljer huset. Med nuvarande regler följer ett ansvar
              för fel, speciellt dolda fel, i tio år. Det finns många möjligheter
              att ersätta detta med en försäkringslösning, och det är den jag
              pläderar för. Min fråga är då: Kan inte Socialdemokraterna se
              att det skulle vara en fördel för denna änka att kunna komma ifrån
              ansvaret med en försäkringslösning som dessutom skulle kunna vara
              till fördel för köparen?
            </seg>
          </u>
          <note type="speaker" n="c3a6757a">
            Anf. 69 REZENE TESFAZION (s) replik:
          </note>
          <u who="unknown" xml:id="i-ab0e8b557c705ec7-1" n="be749a0b">
            <seg n="38b21cbf">
              Fru talman! I dagsläget tycker vi socialdemokrater att de regler
              som finns är tillämpliga och rätt. Det är klart att det kan finnas
              undantag, men allmänt sett är de regler som finns tillräckliga.
            </seg>
          </u>
          <note type="speaker" n="4f8b2b42">
            Anf. 70 JAN ERTSBORN (fp) replik:
          </note>
          <u who="jan_ertsborn_fe5963" xml:id="i-3f2642afbd08fa85-2" n="0c860c27">
            <seg n="2f0e0504">
              Fru talman! Vi är naturligtvis inte alls överens på den punkten.
              Jag är ute ganska mycket i våra domstolar i det här landet. Jag
              har under senare år alltid tagit upp en fråga med domare: Vilken
              typ av tvistemål är det vanligaste i svenska domstolar? Det vanligaste
              målet är en tvist mellan köpare och säljare, en tvist mellan en
              köpare och en mäklare eller en tvist mellan en köpare och en besiktningsman
              som har varit anlitad i samband med ett fastighetsköp. Vi har
              oerhört många tvister vid våra domstolar.
            </seg>
            <seg n="3565dbec">
              Tycker inte Socialdemokraterna att man ska göra något åt en situation
              när man kan konstatera att den leder till så många tvister i våra
              domstolar?
            </seg>
          </u>
          <note type="speaker" n="82847616">
            Anf. 71 REZENE TESFAZION (s) replik:
          </note>
          <u who="unknown" xml:id="i-ab0e8b557c705ec7-2" n="be749a0b">
            <seg n="c62f2d77">
              Fru talman! Mina kunskaper i dagsläget är inte att det är så
              många tvister. Därför tycker jag fortfarande vi har olika meningar
              i det här fallet att lagarna är berättigade just för i dag. Det
              är en diskussion om att det finns många tvistefrågor när det gäller
              köparen och säljaren. Det är klart att det kan finnas, men i dagsläget,
              som sagt, är de här lagarna rättvisande och ger rätt till både
              säljaren och köparen i det här sammanhanget.
            </seg>
          </u>
          <note type="speaker" n="3a1bed96">
            Anf. 72 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-1" n="8d1c3cef">
            <seg n="f1544807">
              Fru talman! Jag var inte riktigt nöjd med inlägget vad gäller
              friköpande av de historiska arrendena. Jag är faktiskt lite förvånad,
              minst sagt, för det har gått ett år sedan vi debatterade den här
              frågan sist. Dessförinnan har den ju debatterats varje år. Ännu
              längre än min ålder, höll jag på att säga. Därför undrar jag om
              ni i Socialdemokraterna här i riksdagen verkligen inte har tagit
              någon ställning i den här frågan. Ni kan ju inte bara hänvisa
              till regeringen hela tiden eller till att äganderätten har förstärkts.
              Det tycker jag inte räcker. Jag vill faktiskt ha en förklaring
              av er socialdemokrater om vad ni tycker i den här frågan. Tycker
              ni att folk ska kunna få friköpa de historiska arrendena? Det
              är ju inte så många. Det känner Rezene Tesfazion till. Regeringen
              har ju inte kommit fram med något förslag, men jag kunde väl i
              alla fall förvänta mig att Socialdemokraterna skulle säga att
              de minsann tycker precis som Tasso Stafilidis.
            </seg>
          </u>
          <note type="speaker" n="0d66ad6f">
            Anf. 73 REZENE TESFAZION (s) replik:
          </note>
          <u who="unknown" xml:id="i-ab0e8b557c705ec7-3" n="be749a0b">
            <seg n="364e8f58">
              Fru talman! Nej, det gör vi inte, Tasso Stafilidis, inte just
              i dag angående den här frågan. Jag har i mitt anförande försökt
              hänvisa till frågor och även friköpsfrågan. Det är som du sade
              inte många som har problem i de här frågorna, utan det är ett
              fåtal. Vi vet att det finns institutioner som till exempel kyrkan,
              universitet och även staten som äger de här frågorna, men det
              finns inte krav i de här frågorna när det gäller friköp. Det är
              klart att det finns tvister och att det finns vissa människor
              som frågar efter det här.
            </seg>
            <seg n="52451c63">
              Äganderätten är en principfråga för mig. Vi hänvisar till den
              feodala historiska strukturen som vi har haft i det här landet
              för länge sedan. Men jag tror att de här frågorna som vi hänvisar
              till den feodala strukturen är överspelade när det gäller äganderätten
              och marknadsekonomin.
            </seg>
          </u>
          <note type="speaker" n="10034bcf">
            Anf. 74 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-2" n="8d1c3cef">
            <seg n="7d7270f1">
              Fru talman! Jag hade hoppats att Rezene inte skulle fortsätta
              att trycka på äganderätten. Det är ju frågan hur man ska se på
              det här historiskt. Jag trodde att ett vänsterperspektiv måste
              vara att ta ställning för dem som har brukat marken och levt där
              i generation efter generation framför godsägarna som lever i extrem
              rikedom i många fall.
            </seg>
            <seg n="4173d259">
              Rezene tog upp det själv. Det finns institutioner som kyrkan,
              universiteten, staten och så vidare som har gått med på att försälja
              egendomen. I många fall har man gått med på att arrendatorerna
              har fått köpa marken. De som stenhårt går emot detta är ju stora
              godsägare, framför allt i Skåne.
            </seg>
            <seg n="7bf24501">
              Jag är tydlig med att Vänsterpartiet tar parti för de oftast
              små lantbrukarna arrendatorerna som befinner sig i ett väldigt
              grovt underläge. Det är inte särskilt sjyst att prata om äganderätten.
              I deras fall har det handlat om att få äga det som de har brukat
              och skött i generation efter generation.
            </seg>
          </u>
          <note type="speaker" n="0c76620e">
            Anf. 75 REZENE TESFAZION (s) replik:
          </note>
          <u who="unknown" xml:id="i-ab0e8b557c705ec7-4" n="be749a0b">
            <seg n="32139a7b">
              Fru talman! Visst finns det aktörer som har kommit överens i
              de här fallen. Det är bra. De här gårdsärendena är fortfarande
              under beredning. Även om det har tagit lång tid är det berättigat
              att ge chansen även till det fåtal människor som kräver friköp.
              Det är fortfarande berättigat att bereda frågan.
            </seg>
            <seg n="a184877b">
              Jag är överens med regeringens förslag och inställning till detta.
              Det gäller ett fåtal människor. Den principfråga som jag citerade
              är äganderätten och den är viktig i det här sammanhanget.
            </seg>
          </u>
          <note type="speaker" n="1a1334c1">
            Anf. 76 VIVIANN GERDIN (c):
          </note>
          <u who="viviann_gerdin_a081ff" xml:id="i-36e7394b01dd78d6-0" n="bfab4e91">
            <seg n="30f2ba58">
              Fru talman! Jag vill börja med att göra ett tillrättaläggande.
              Jag vill från Centerpartiets sida bifalla reservation nr 1. Vi
              ansluter oss till Folkpartiets reservation. Det gör vi eftersom
              vi själva har en motion, L280, och innehållet i den överensstämmer
              med de krav och önskemål som Folkpartiet har framfört.
            </seg>
            <seg n="8aad6ac3">
              Vi har däremot inte yrkat bifall i utskottet till den motionen.
            </seg>
            <seg n="c9c3a4d4">
              Vi tycker att det finns starka skäl att göra en översyn av jordabalken
              4 kap. 19 §. Vi är säkert många som får ta del av vad det innebär
              med de oklara reglerna.
            </seg>
            <seg n="af7ab531">
              Det är en katastrof för ett ungt par som köper sitt första hus
              och sedan upptäcker dolda fel som ingen vill stå till svars för.
              Det kan vara dolda fel som det har varit svårt att upptäcka och
              det kan vara svårt att jämföra vad värdet på huset skulle vara
              i förhållande till en annan fastighet.
            </seg>
            <seg n="c9b3bcaf">
              Det finns alla skäl att verkligen göra en översyn av detta också
              för att undvika belastning på domstolarna. Det är både kostsamt
              och tidsödande och tär på krafterna hos dem som drabbas av detta.
              Det handlar ju om väldigt stora pengar. Fastighetsköp är för många
              den största affär man gör.
            </seg>
          </u>
          <note n="f5ca3bb9">
            Jag yrkar bifall till reservation nr 1.
          </note>
          <note type="speaker" n="7cfe32c3">
            Anf. 77 CHRISTER ADELSBO (s):
          </note>
          <u who="christer_adelsbo_3d9a3c" xml:id="i-18038a902f28e613-0" n="61090d80" next="i-c4f100f30041dd6a-0">
            <seg n="f318deb8">
              Fru talman! Ja, nu står jag här i talarstolen igen för att tala
              om vikten av att vi äntligen ska ha modet att fullfölja det beslut
              som Sveriges riksdag tog den 30 november 1989. Jag pratar om friköp
              av historiska arrenden.
            </seg>
            <seg n="f2c2c0b3">
              Sverige är i dag ett av världens mest utvecklade länder när det
              gäller demokrati, jämställdhet, offentlig insyn och andra saker
              som vi förknippar med ett modernt samhälle. Jag tycker därför
              att det är lika häpnadsväckande som oförståeligt att vi fortfarande
              har kvar rester av det gamla feodalsamhället rester som är direkt
              odemokratiska.
            </seg>
            <seg n="b68d2cad">
              Det handlar om rätten, eller snarare avsaknaden av rätten, för
              jordbruksarrendatorer att friköpa de gårdar som man i genrationer
              har bebyggt, bebott och brukat under adligt förmyndarskap.
            </seg>
            <seg n="ddb50289">
              Det kan inte vara rätt att generationer brukare av självständiga
              gårdar som en gång i tiden hamnat under fideikommiss med flera
              historiskt betingade ägarkategorier för all framtid ska vara fråntagna
              rätten att på fri grund kunna utveckla sina jordbruk.
            </seg>
            <seg n="d957fac4">
              Arrendatorerna har själva fått svara för samtliga investeringar.
              De har fått svara för hela riskkapitalet och därmed bära den totala
              företagsekonomiska risken för växtodling och djurhållning. Det
              värde som arrendegårdarna representerar för jordägarna har ju
              skapats genom det arbete som arrendatorerna och deras släkt har
              utfört och genom de ekonomiska uppoffringar som de gjort.
            </seg>
            <seg n="3206f489">
              Inget annat land i Europa har sedan demokratin infördes tillåtit
              en fortsatt osjälvständighet för en jordbruksbefolkning under
              ett feodalt grundat ägarsystem.
            </seg>
            <seg n="47a3a748">
              I Danmark och andra nordiska länder har man gjort något åt detta
              och infört en laglig rätt till friköp av historiska arrenden.
              I Danmark gjorde man detta redan 1919.
            </seg>
            <seg n="d1fad77c">
              Detta är något som vi inte kan vara stolta över, men det är inte
              för sent att göra något åt det.
            </seg>
            <seg n="9b19c842">
              Fru talman! Det har gjorts vissa frivilliga överenskommelser
              där arrendatorer av stat och kyrka har getts rätten att köpa loss
              det land som man har brukat i århundraden. Men kartläggningar
              visar att förhållandet är tvärtom för adel och storgods. De medger
              i princip inga friköp i dag.
            </seg>
            <seg n="b7e0b334">
              Däremot har jordägare på flera håll chockhöjt arrendeavgifter.
              Krav på både 50- och 100-procentiga höjningar av avgifterna har
              förekommit. Under senare år har det också förekommit rena indragningar
              av åkermark till storgods från arrendeställen, även med välrustade
              ekonomibyggnader, i det uppenbara syftet att komma i åtnjutande
              av EU-bidrag.
            </seg>
            <seg n="1bfee446">
              Denna fråga har stötts och blötts här i riksdagen, men vi har
              tyvärr inte lyckats komma till skott, trots att det redan 1989
              med stor majoritet togs ett beslut om att avskaffa denna kvarleva.
              Det var ett beslut som väckte förhoppning, inte minst hos den
              yngre generationen arrendatorer. Många unga vägrar att ta över
              jord för att stå under adligt förmyndarskap så som deras föräldrar
              har gjort. De känner olust att gå in i ett system som de anser
              hör det förgångna till.
            </seg>
          </u>
          <note n="771577c7">
            1990 års arrendekommitté följde upp 1989 års beslut genom att
            enhälligt förorda en friköpslag som skulle omfatta bönder under
            adeln, Kyrkan, Domänverket och universiteten.
          </note>
          <u who="christer_adelsbo_3d9a3c" xml:id="i-c4f100f30041dd6a-0" n="61090d80" prev="i-18038a902f28e613-0">
            <seg n="a8a9e00f">
              Det känns både tungt och trist att konstatera att vi nu 16 år
              senare fortfarande inte har infört friköp av historiska arrenden.
            </seg>
            <seg n="e560a5fc">
              Det senaste som har hänt i frågan är att Regeringskansliet våren
              2000 gav i uppdrag att frågan om historiska arrenden skulle utredas
              på nytt. Det är en utredning som nu har varit föremål för beredning
              i Regeringskansliet i över två år.
            </seg>
            <seg n="9d4d5b03">
              Det som är oroväckande är om man väljer att lägga locket på i
              detta ärende och om man i så fall bygger sitt ställningstagande
              på slutsatsen i den här utredningen.
            </seg>
            <seg n="0cd86983">
              Utredningen slog fast att det inte fanns tillräcklig anledning
              till att lagstiftningsfrågan ska utredas på nytt. Och det är ingen
              tvekan om att vi alla kan instämma i detta. Frågan har faktiskt
              genom åren blivit ordentligt utredd, och den har som sagt var
              redan stötts och blötts här i riksdagen under en alldeles för
              lång tid.
            </seg>
            <seg n="bbd6322d">
              Däremot kan jag inte instämma i utredningens slutsats när man
              hänvisar till att de som drabbas är så få att man inte behöver
              göra någonting. Det är oerhört tveksamt att resonera på det sättet.
              Och jag undrar vad vi skulle få för samhälle om vi skulle föra
              samma resonemang så fort det handlar om minoritetsgrupper.
            </seg>
            <seg n="e812c60c">
              Det har också förekommit nya alarmerande saker efter det att
              den här utredningen kom. Något som bekymrar arrendatorerna är
              en häpnadsväckande dom mot dem. Det var några arrendatorer som
              hade haft sin gård i fyra generationer, och den femte generationen
              var beredd att ta över. Sonen i familjen hade hela livet varit
              inställd på just detta. Av någon anledning motsatte sig greven
              detta. Och trots att verksamheten bedrivs på nästan 70 hektar
              och att man hade börjat ta flera nya grepp kom man fram till att
              verksamheten inte var utvecklingsbar. Om inte närmare 70 hektar
              räknas som utvecklingsbart faller närmare 85 % av alla arrendatorerna
              på detta. Detta är en otroligt allvarlig dom för i princip de
              flesta arrendatorer.
            </seg>
            <seg n="d2bfb3fa">
              Ett annat problem som har dykt upp på senare tid och som också
              är alarmerande är att jordägare försöker komma åt kontrollen av
              de stödrätter som tillhör brukarna. Det är för brukarna och absolut
              inte för jordägarna. Men här har det också dykt upp ett problem.
            </seg>
            <seg n="17b3b095">
              En tredje sak som man också har börjat märka av är att banker
              har börjat kräva större säkerhet för kredit. Det är något som
              också har drabbat flera arrendatorer som inte äger sin egen fastighet.
            </seg>
            <seg n="2dc3199b">
              Denna aggressiva attityd som man har börjat märka hos adeln och
              storgodsägarna gör mig och inte minst arrendatorerna djupt oroade.
              Detta gör inte att de blir mer benägna att självmant bevilja friköp,
              utan det ger snarare signalen att de inte ens godkänner att släktingar
              tar över.
            </seg>
            <seg n="09c737ce">
              Fru talman! Jag tycker att det är dags att vi vaknar och börjar
              reagera och faktiskt tar till oss vad som håller på att ske eftersom
              tiden definitivt håller på att rinna ifrån oss. Ska det finnas
              några kvar att rädda över huvud taget när det gäller enskilt ägande
              är det hög tid att riksdagen slutligen beslutar om friköp av historiska
              arrenden.
            </seg>
            <seg n="bc48d5a5">
              Denna fråga kan tyckas liten, och vi har, som sagt, tidigare
              hört att detta inte berör så många. Men för dem som det berör
              har det en enorm betydelse.
            </seg>
            <seg n="bb5b050c">
              Avslutningsvis skulle jag vilja vädja till lagutskottets ledamöter:
              Låt inte denna fråga sopas under mattan och framför allt inte
              med motiveringen att detta berör bara ett fåtal eller att ägarrätten
              skulle vara ett jätteproblem. Här är man nämligen inte överens
              inom juridiken. Det får vi inte glömma.
            </seg>
            <seg n="b23289d3">
              Jag tycker att det är dags att vi i Sverige faktiskt inför något
              som man i Danmark gjorde redan 1919, det vill säga en laglig rätt
              till friköp av historiska arrenden.
            </seg>
          </u>
          <note n="96f304d1">
            I detta anförande instämde Tasso Stafilidis (v).
          </note>
          <note n="ce89bb39">
            Överläggningen var härmed avslutad.
          </note>
          <note n="592712b7">
            8 § Förmynderskap och föräldraskap
          </note>
          <note n="64e194ea">
            Föredrogs
          </note>
          <note type="speaker" n="ebc8b35b">
            Anf. 78 ANNELI SÄRNBLAD (s):
          </note>
          <u who="anneli_sarnblad_648684" xml:id="i-c38ff803fe083dad-0" n="6f6f5448" next="i-7d1d583a9cecce41-0"/>
          <note n="0c25f3b4">
            Fru talman! I lagutskottets betänkande 9 behandlas 40 motionsyrkanden
            från den allmänna motionstiden år 2005.
          </note>
          <u who="anneli_sarnblad_648684" xml:id="i-7d1d583a9cecce41-0" n="6f6f5448" prev="i-c38ff803fe083dad-0">
            <seg n="d10d9a51">
              Lagutskottets frågor är mycket viktiga i människors vardag, och
              civilrätten kommer alltmer i fokus. Detta betänkande handlar om
              viktiga frågor som förmyndare, god man, ensamkommande barn, adoption,
              föräldraskap, könsneutrala författningar, assisterad befruktning
              med mera.
            </seg>
          </u>
          <note n="6755d2b9">
            Utskottet föreslår att riksdagen avslår samtliga motionsyrkanden
            med hänvisning till tidigare ställningstaganden från riksdagens
            sida.
          </note>
          <note n="ceb5cd96">
            I betänkandet finns 14 reservationer och 2 särskilda yttranden.
          </note>
          <note type="speaker" n="e008f2e4">
            Anf. 79 BERTIL KJELLBERG (m):
          </note>
          <u who="bertil_kjellberg_40bafe" xml:id="i-0f3bb7e460152acb-0" n="923d8b10" next="i-39d88b31aef3f3eb-0">
            <seg n="a5a38982">
              Fru talman! Jag får säga som min kollega Jan Ertsborn: Även detta
              betänkande är en favorit i repris.
            </seg>
          </u>
          <note n="a6bacdae">
            Betänkandet är tudelat. Det handlar dels om förmyndare och gode
            män, dels om föräldraskapets olika aspekter.
          </note>
          <u who="bertil_kjellberg_40bafe" xml:id="i-39d88b31aef3f3eb-0" n="923d8b10" prev="i-0f3bb7e460152acb-0">
            <seg n="77982f1a">
              När det gäller förmyndare och gode män kan man tycka att vi antingen
              skulle ha kunnat lägga denna debatt bakom oss eller i vart fall
              i år ha kunnat diskutera detta med utgångspunkt i en proposition.
            </seg>
            <seg n="26cdfc42">
              Jag anser det inte vara försvarligt att man ska behöva vänta
              i närmare tre år innan regeringen lägger fram förslag till förbättringar
              av lagstiftningen när det gäller sådana viktiga frågor.
            </seg>
            <seg n="a22ba128">
              När regeringen uppfattar att frågan har mer medial bäring går
              det att handlägga lagändringar betydligt fortare.
            </seg>
            <seg n="63439a24">
              Vårdnadskommittén lade fram sitt betänkande i juni 2005, och
              regeringen har aviserat att en proposition kommer att läggas fram
              redan i mars 2006. Det går om man bara vill.
            </seg>
            <seg n="87de3877">
              Fru talman! Till saken. Vi moderater står bakom det mesta i betänkandet,
              men jag anser att det är viktigt att gode män för ensamkommande
              barn förordnas inom 24 timmar. Det är viktigt att vi som lagstiftare
              är tydliga när vi slår vakt om dessa barn. Det är bättre att bestämma
              gränsen till 24 timmar och öppna för undantag om synnerliga skäl
              föreligger än att som i dag låta det vara ett tolkningsutrymme
              när det gäller vad som är skyndsamt. För den saktmodige är skyndsamt
              en vecka, medan det för andra kan vara just 24 timmar. Ett tydligt
              tidskrav tvingar också kommunerna att ha en viss beredskap.
            </seg>
            <seg n="fa1a35ba">
              De rapporter som vi får om ensamkommande barn inger oro. Ett
              allt större antal barn försvinner vidare ut i världen utan att
              vi i Sverige vet till vilken tillvaro.
            </seg>
            <seg n="a39bda8b">
              En snabb kontakt med en ansvarig företrädare kan därför vara
              av yttersta vikt för dessa barn. Det kan också vara så att de
              vill avbryta sin resa och verkligen stanna i Sverige.
            </seg>
            <seg n="f9ad79f4">
              Jag ska nu övergå till betänkandets andra del som gäller föräldraskapet.
            </seg>
            <seg n="a08bd7a8">
              Den moderna tekniken har utvecklat våra möjligheter att positivt
              fastställa föräldraskap. Det innebär att vi inte som tidigare
              bara kan utesluta eller i bästa fall uppnå en viss grad av sannolikhet
              för att en viss person är förälder till ett barn. Ofta gällde
              det fadern.
            </seg>
            <seg n="b1096f5e">
              Med modern DNA-teknik kan vi med en mycket hög grad av säkerhet
              fastställa att en person är förälder till ett barn. Denna nya
              kunskap väcker naturligtvis nya frågor. När tekniken var osäker
              och oprecis var det naturligt att man begränsade antalet personer
              som hade rätt att föra talan om faderskap. Med modern teknik som
              ger positiva utfall är det naturligt att vi utvidgar kretsen för
              vilka som kan väcka talan. Vi anser att det är viktigt att ingen
              felaktigt förklaras vara far till ett barn.
            </seg>
            <seg n="22595186">
              När det gäller faderskap som följer av faderskapspresumtionen
              i samband med äktenskap har lagstiftare gjort en avvägning vad
              gäller talerätten för den avlidna mannens maka och arvingar mellan
              de olika intressen som gör sig gällande.
            </seg>
            <seg n="06d74c32">
              När det gäller faderskap som är en följd av en faderskapsbekräftelse
              har inte motsvarande avvägning gjorts av talerätten för mannens
              änka och arvingar.
            </seg>
            <seg n="d558c91e">
              När det gäller faderskap som fastställts genom dom måste rättsläget
              anses vara osäkert.
            </seg>
            <seg n="f4c95a3d">
              Vi vill därför att regeringen tillsätter en utredning som genomlyser
              de olika aspekterna i denna fråga.
            </seg>
            <seg n="7a358b3a">
              När jag för ca 25 år sedan läste juridik i Uppsala lärde jag
              mig ett fåtal latinska sentenser, bland annat att mater semper
              serta est , som ska uttydas: modern aldrig är i tvivelsmål. Denna
              historiska sanning är inte i denna föränderliga värld lika entydig.
            </seg>
            <seg n="fd1630a0">
              Vi anser därför att det finns skäl för en revision av reglerna
              för hävande och fastställande av föräldraskap. Vidare finns det
              behov av att i större utsträckning kunna använda blodundersökningar
              för att fastställa föräldraskapet. Det måste dock lagregleras,
              varför vi anser att regeringen bör återkomma till riksdagen med
              lagförslag i frågan.
            </seg>
            <seg n="ccbf5db8">
              Vi kan konstatera att regeringen har aviserat att man ska komma
              med ett sådant förslag i februari 2006. Vi tycker att det är bra.
              Vi vill avvakta och se vad det handlar om.
            </seg>
            <seg n="4d516c33">
              Slutligen anser vi att adoptionslagstiftningen bör ses över.
              Ett antal ändringar bör komma till stånd, bland annat bör 25-årsgränsen
              för att bli prövad som adoptivförälder ses över.
            </seg>
          </u>
          <note n="17b9c6af" type="speaker">
            Anf. 80 MIA FRANZÉN (fp):
          </note>
          <u who="mia_franzen_809fc8" xml:id="i-40241bee4df5aecd-0" n="40241bee">
            <seg n="ead27fb1"/>
            <seg n="8510035a">
              Fru talman! Åhörare! Jag vill börja med att yrka bifall till
              reservation 5 i lagutskottets betänkande nr 9, som rör förmynderskap
              och föräldraskap. I reservation 5 menar vi att talerätten i mål
              om hävande av faderskap bör ses över i det perspektivet att i
              dag växer väldigt många barn upp i olika former av familjebildningar,
              och vi har också en väl utvecklad teknik, som Bertil Kjellberg
              så väl beskrev. Då framstår det som en brist att talerätten förblir
              inskränkt.
            </seg>
            <seg n="962c3dad">
              Reservation nr 5 har vi tillsammans med Kristdemokraterna, Moderaterna
              och Centern. Folkpartiets alla övriga reservationer står jag givetvis
              också bakom, liksom betänkandet i de stora delar där vi inte har
              reserverat oss.
            </seg>
            <seg n="e9e90b13">
              Det här betänkandet heter som sagt Förmynderskap och föräldraskap
              . Men jag skulle vilja kalla det här betänkandet Alla barns rätt
              till sina föräldrar och skydd för barn som saknar föräldrar. Utifrån
              ett barnperspektiv är det av stor vikt att vi som lagstiftare
              tar större hänsyn till barnens olika situationer och en mångfald
              av familjebilder.
            </seg>
            <seg n="789818ed">
              Folkpartiet menar att ett ensamt barn som kommer till Sverige
              borde vara garanterad en god man inom 24 timmar. En sådan 24-timmarsgaranti
              vore rätt i ett barnperspektiv eftersom den gode mannens uppgift
              är att träda in i föräldrarnas ställe och se till vad som är bäst
              för det enskilda barnet.
            </seg>
            <seg n="c8f9b786">
              Barnet är ensamt och behöver snabbt ett skydd av en vuxen. Barnet
              står utan sin familj och behöver snabbt få en trygg situation
              runt sig.
            </seg>
            <seg n="a5872333">
              Varför anser Folkpartiet att lagstiftningen ska vara könsneutral?
              Här är det också utifrån ett barnperspektiv oerhört viktigt att
              lagen behandlar barns olika familjebilder på ett likvärdigt och
              ett inte fördömande sätt. Ett barn kan i dag växa upp med två
              mammor eller två pappor, liksom ett barn kan växa upp med en mamma
              och en pappa, med en ensam mamma och så vidare.
            </seg>
            <seg n="496a4d44">
              Lagen har i stora delar moderniserats, men historiska vingslag
              kvarstår i viss utsträckning i lagtexten. Detta ger ett slags
              unken och instängd doft. Att göra lagen könsneutral är därför
              viktigt och brådskande, och Folkpartiet kan inte se någon anledning
              att vänta. Vi vill att man byter ut orden far och mor mot det
              könsneutrala begreppet förälder.
            </seg>
            <seg n="4941c2f7">
              Vidare: Varför ska lagstiftningen vara verklighetsanpassad? I
              dag är det alltmer vanligt att barn föds av sambor i stället för
              gifta föräldrar. Att bli sämre behandlad som oäkting tillhör det
              förgångna och det förlegade. Därför, menar Folkpartiet, måste
              lagen snarast verklighetsanpassas så att faderskap enklare kan
              fastställas även för barn i samboförhållanden. En sådan förändring
              värnar barnets rätt till bägge sina föräldrar oavsett om föräldrarna
              har ett vigselbevispapper eller ej.
            </seg>
            <seg n="f854f5fa">
              Detsamma gäller också barnens rätt till bägge sina föräldrar
              när barnen kommer till genom insemination. Här borde en föräldraskapspresumtion
              gälla även när föräldrarna är registrerade partner i stället för
              att som nu hänvisas till omvägen via domstol eller ännu en bekräftelse.
              I realiteten innebär den här omvägen via domstol eller bekräftelse
              att partner vid insemination har ett slags ångervecka på nio månader.
              Det är inte rimligt i ett barnperspektiv.
            </seg>
            <seg n="ef7454b4">
              Slutligen vad gäller adoptioner är det förvånande att det finns
              så lite forskning kring adopterade barns utveckling och uppväxt,
              särskilt som statistik faktiskt visar att adopterade barn är överrepresenterade
              i självmordsstatistiken. Folkpartiet ser ingen anledning att ytterligare
              avvakta fler utredningar innan adoptionslagstiftningen ses över.
              Redan 1989 föreslog Förmynderskapsutredningen en revision av adoptionslagstiftningen,
              men mycket lite har hänt sedan dess. Och åren går.
            </seg>
            <seg n="37412465">
              Folkpartiet menar att det är hög tid att adoptionslagstiftningen
              ses över i syfte att låta även den präglas av barnperspektivet,
              med en uttrycklig inskrivning i lagen att adoption bara får ske
              om det är förenligt med barnets bästa.
            </seg>
            <seg n="ee265b3a">
              Folkpartiets förslag är sammantaget små men viktiga steg för
              att lagen ska bli så barnvänlig som möjligt och lämna så stor
              frihet som möjligt åt familjerna att själva i övrigt bestämma
              över sina liv.
            </seg>
          </u>
          <note n="a195eb22">
            Utredningen om förmyndare, gode män och förvaltare överlämnade
            i december 2004 sitt betänkande. Betänkandet har remissbehandlats,
            och regeringen har meddelat att man först våren 2007 avser att
            avlämna en proposition i ämnet.
          </note>
          <note n="9a781e22">
            Fru talman! Jag yrkar bifall till reservation 3 under punkten
            2.
          </note>
          <note type="speaker" n="3bf95bbf">
            Anf. 81 YVONNE ANDERSSON (kd):
          </note>
          <u who="yvonne_andersson_be31d0" xml:id="i-ece849b184fc83cb-0" n="9efca71d">
            <seg n="969a6147">
              Fru talman! Lagutskottets betänkande 9 om förmynderskap och föräldraskap
              är ett angeläget betänkande. Riksdagen ska fatta beslut i frågor
              som rör många människors allra innersta önskningar och känslor.
              Det handlar om barns rättigheter, om barns tillblivelse, om vuxnas
              förmodade rätt till barn. Det handlar om de barn som ofrivilligt
              kommer till vårt land, som har tvingats fly från sina hemländer
              och som ofrivilligt är skilda från sina föräldrar.
            </seg>
            <seg n="1135a683">
              Kristdemokraterna ställer sig bakom samtliga sina reservationer,
              som handlar om god man för ensamkommande barn, talerätt vid faderskap,
              partnerskap och adoption respektive assisterad befruktning för
              registrerade partner och homosexuella sambor. För tids vinning
              yrkar jag bifall enbart till reservation 12 under punkt 10.
            </seg>
            <seg n="14c2b647">
              Fru talman! De former för familjebildningar som finns i dag för
              med sig en rad juridiskt komplicerade överväganden. Verkligheten
              har förändrats sedan föräldrabalken tillkom, och lagstiftningen
              behöver ändras för att bättre passa dagens behov. Precis som med
              lagstiftningen inom andra områden måste olika intressen vägas
              mot varandra. I varje fråga som rör barn måste utgångspunkten
              dock vara barnets bästa. Detta är i sig inte en kristdemokratisk
              synpunkt, det är en universellt accepterad uppfattning. Den finns
              nedtecknad i barnkonventionen.
            </seg>
            <seg n="7684f4ce">
              För drygt 15 år sedan trädde barnkonventionen i kraft i Sverige.
              Konventionen syftar till att ge en universell definition av vad
              som borde gälla för alla barn i världen. Portalparagrafen går
              ut på att barnets bästa alltid ska komma i första och främsta
              rummet. Sverige var bland de första länderna att ratificera konventionen.
              Är det kanske för att det var så länge sedan som vi ibland tycks
              glömma bort den?
            </seg>
            <seg n="17698233">
              Fru talman! När riksdagen våren 2002 tog ställning för att registrerade
              partner skulle ges möjlighet att prövas som adoptivföräldrar var
              det inte med utgångspunkt i barnets bästa. Det var tvärtemot de
              barnrättsliga experter som hördes i frågan: Rädda Barnen, Bris,
              Socialstyrelsen, Barnombudsmannen, och så vidare. Till och med
              Lagrådet var kritiskt. I stället tillskriver man vuxna människor
              en rättighet som inte står i proportion till barns behov av närhet,
              trygghet och omvårdnad av sina biologiska föräldrar och en uppväxt
              med en mamma och en pappa som vuxna förebilder. Den vuxna människans
              förmodade rättighet bör i rimlighetens namn inte gå före barnets.
              Det är just därför vi har en barnkonvention; för att säkra att
              barnets intressen tas till vara i alla situationer. Konventioner
              låter tjusigt, men tyvärr är problemet att det sällan blir några
              sanktioner om de inte efterlevs.
            </seg>
            <seg n="2cba4320">
              Barnets bästa har dock slagit igenom som vägledande princip i
              nästan alla sammanhang. Det är jättebra. Det innebär att myndigheterna
              ska skapa förutsättningar för barn att i möjligaste mån få växa
              upp med sina biologiska föräldrar. På alla andra områden som rör
              barn och familj betonas ju vikten av att barnet ska få träffa
              både sin mamma och sin pappa även om föräldrarna går skilda vägar,
              att kontakten ska upprätthållas. Precis som det i Sverige finns
              ett motstånd mot att lagstifta i frågan om aktiv dödshjälp, till
              exempel med anledning av att sjukvården påtvingas dubbla roller
              om den ska både aktivt rädda och aktivt avsluta liv, kan vi inte
              ha myndigheter som talar med kluven tunga då det gäller barnets
              intressen.
            </seg>
            <seg n="57402648">
              Staten har det yttersta ansvaret för att Sverige lever upp till
              barnkonventionens krav om barnets bästa. Det innebär att barnperspektivet
              måste finnas i alla verksamheter. Därför bör inte staten medverka
              till att barn från början berövas rätten till en av sina föräldrar,
              som är fallet då man tillåter partner att adoptera och lesbiska
              att inseminera. Det kan aldrig ligga i ett barns intresse. Att
              det de facto finns många barn som växer upp tillsammans med en
              förälder är inget argument för att redan i konceptionsögonblicket
              som fallet är vid assisterad befruktning beröva barn rätten till
              en biologisk pappa.
            </seg>
            <seg n="43e4a67a">
              Fru talman! Om vi accepterar att det vid varje beslut måste finnas
              med en konsekvensbeskrivning av hur ett beslut kan tänkas drabba
              barnen kan inte denna förpliktelse gälla mindre i frågor som direkt
              handlar om barns tillblivelse.
            </seg>
            <seg n="06366ae2">
              Fru talman! Lika lite som ett barn får berövas rätten till sin
              förälder får en förälder felaktigt förklaras vara far till ett
              barn. Att felaktigt bli utpekad som far till ett barn eller att
              som barn leva i ovisshet om vem som är ens egentliga far är lika
              illa. Det ligger i alla parters intresse att se till att faderskap
              blir riktigt fastställt. Lagstiftningen måste därför vara konsekvent
              på området.
            </seg>
            <seg n="16a54544">
              I dagsläget kan arvingar eller avliden mans maka väcka resningstalan
              i faderskapsmål. Har faderskapet fastställts i domstol, saknar
              dock modern till barnet eller mannens arvingar talerätt. Det förefaller
              ytterst märkligt att efterlevande har vissa möjligheter att ifrågasätta
              ett faderskap som bekräftats av mannen men inte ska kunna ifrågasätta
              ett faderskap som fastställts genom dom. Det är lika angeläget
              att få saken utredd för båda. Den nuvarande inskränkningen i talerätten
              innebär en rättsosäkerhet för såväl barnet som kvinnan.
            </seg>
            <seg n="afad1798">
              Medan förutsättningarna för att genom modern DNA-analys säkert
              fastställa faderskap är bättre i dag är någonsin, släpar alltså
              lagstiftningen efter. I ljuset av de nya familjebildningar som
              debatteras här i dag behöver vi få en ordentlig översyn av reglerna
              gällande faderskapspresumtionen.
            </seg>
            <seg n="ab0d2f99">
              Jag har ytterligare en sak som jag vill ta upp i dag, och det
              rör barn i särskilt utsatt position. Det handlar om de ensamkommande
              flyktingbarnen. Kristdemokraterna har länge fört fram kravet på
              att de ensamkommande flyktingbarnen ska få en särskild företrädare
              utsedd inom 24 timmar efter ankomst. Kravet fördes fram inför
              den nya lagen om god man för ensamkommande flyktingbarn som trädde
              i kraft den 1 juli 2005. Utskottet avvisade då yrkandena, eftersom
              man menade att en uttrycklig tidsfrist var en mindre lämplig ordning.
              Detta är märkligt eftersom flera remissinstanser har påtalat vikten
              av en bortre tidsgräns för när en god man ska ha förordnats. 24
              timmar är inte någon orimlig tid. Men i dag tar det långt över
              24 timmar och det är en orimligt lång tid särskilt sett i ett
              barns perspektiv.
            </seg>
          </u>
          <note type="speaker" n="4e3681bb">
            Anf. 82 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-80b60e5bb0170996-3" n="8d1c3cef">
            <seg n="d1abfae2">
              Fru talman! Frågor om förmyndarskap och föräldraskap är viktiga
              frågor. Jag vill instämma i det som Mia Franzén sade här innan
              om att det här betänkandet kanske borde ha haft ett annat namn
              just med betoning på att det är barnen det handlar om. Alla partier
              i riksdagens utskott verkar vara överens om att det är barnets
              bästa vi är ute efter, men ändå framhåller vi det på lite olika
              sätt. Jag kommer att komma tillbaka till det alldeles strax, och
              det gäller då så klart Yvonne Anderssons inlägg här kring både
              adoption och assisterad befruktning.
            </seg>
            <seg n="883125b2">
              Först, fru talman, har ju Vänsterpartiet fyra reservationer och
              ett särskilt yttrande som jag självfallet står bakom i betänkandet.
              Jag kommer kanske inte att hinna gå in på allting. Men i frågan
              om förmyndare och god man hänvisar vi i betänkandet till det pågående
              arbetet och den utredning som håller på att beredas. Det är med
              anledning av det som Vänsterpartiet har valt att inte reservera
              sig i frågan.
            </seg>
            <seg n="653d2b79">
              När vi behandlade frågan om ensamkommande barn var mycket riktigt
              frågan om 24-timmarsregeln uppe. Vi kom då fram till att det skulle
              bli en ännu bättre situation för barnen om man inte skrev in just
              den fasta 24-timmarsregeln utan att det skulle handla om att utse
              en god man så snabbt som möjligt, givetvis utan några ursäkter
              för att kunna dra ut på tiden. Målsättningen är ändå att man som
              ensamkommande barn inom ett dygn ska få en god man. Frågan ska
              ses över efter det att lagstiftningen har trätt i kraft. Om det
              här kommer att missbrukas ute i kommunerna måste vi återkomma
              till det. Jag hoppas att vi inte ska behöva slå kommunerna på
              fingrarna och tala om att så här måste de göra för att verka för
              barnens bästa, utan jag förutsätter att kommunerna också har barnens
              bästa för sina ögon. Klarar de inte av det får vi återkomma. Då
              har jag absolut ingen anledning att inte kräva till och med en
              ännu kortare tid än 24 timmar. Jag förstår inte varför de borgerliga
              partierna, i alla fall m, fp och kd, i dag fortsätter att framhärda
              med de 24 timmarna innan vi har sett hur den förändrade lagstiftningen
              faktiskt fungerar.
            </seg>
            <seg n="5208d954">
              Fru talman! Könsneutrala författningar är en väldigt viktig förändring
              som vi behöver i lagstiftningen. Vi behöver egentligen se över
              all lagstiftning som vi har på området. Då gäller det inte bara
              föräldrabalken, utan all lagstiftning ska göras könsneutral. Det
              ska vara en neutral lagstiftning som inte på något sätt pekar
              ut eller osynliggör olika familjesituationer. Framför allt handlar
              det om ett sätt att faktiskt uppvärdera barnen, oavsett vilka
              föräldrar de lever tillsammans med. Som lagstiftningen ser ut
              i dag pekas vissa barns föräldrar ut. Då kan man tro att lagstiftningen
              i sig vill framhärda med att lyfta upp de föräldrarna framför
              andra föräldrar. Det är det som jag tycker är felaktigt. Vi har
              en reservation tillsammans med Folkpartiet i den frågan.
            </seg>
            <seg n="96aeabe2">
              När det gäller utredning om faderskap, samma sak där, instämmer
              jag i det som Mia Franzén sade tidigare. Det ska inte vara krångligt
              för personer som inte är gifta, till exempel sambopar, att få
              ett fastställande av faderskap. Det finns faktiskt redan i dag
              möjligheter att förenkla det förfarandet. Det som är problematiskt
              är när man inte är överens, och då får man så klart vidta lite
              krångligare åtgärder, men som det ser ut i dag ska det inte vara
              krångligare för föräldrar som inte är gifta än det är för de föräldrar
              som är gifta, för vilka faderskapspresumtionen gäller.
            </seg>
            <seg n="8df436e2">
              Fru talman! Jag går över till frågan om adoption. Här skulle
              jag vilja fråga inte bara Yvonne Andersson utan faktiskt också
              resten av utskottet: Hur kommer det sig egentligen att utskottet
              inte kan ställa upp på Vänsterpartiets krav om att barn som kommer
              till genom assisterad befruktning eller barn som adopteras i lagstiftningen
              ska ha rätt att få veta sitt ursprung genom att man inför en sådan
              skyldighet för föräldrarna? Varför vill ni inte genomföra en sådan
              förändring? Den är ju absolut utifrån barnets bästa. Ett barn
              ska ha rätt att få kunskap om sitt ursprung oavsett om föräldrarna
              har lust att ge den informationen eller ej. I dag vet vi att 90
              % av de barn som kommer till genom assisterad befruktning och
              inte har kommit till genom celler från sina föräldrar, biologiskt
              sett, aldrig får reda på hur de har kommit till. Det här är ett
              exempel på att vi genom lagstiftningen inte ger barnen rätt utan
              att vi ger föräldrarna rätt att undanhålla sådan här information.
            </seg>
            <seg n="a4ff2fbe">
              Detsamma gäller barn som adopteras. Barn som adopteras som skiljer
              sig utseendemässigt från sina adoptivföräldrar får ju reda på
              sitt ursprung rätt snabbt, men de barn som i dag adopteras av
              föräldrar som har ett utseende som liknar barnets får aldrig reda
              på sitt ursprung. Ett exempel är de så kallade Finlandsbarnen
              som adopterades under krigstiden. De får i dag, vid föräldrarnas
              bortgång, 40 år senare, reda på att de faktiskt är adopterade,
              och det är ingen trevlig upplevelse för de här personerna. Slåss
              man för barnens bästa borde man alltså faktiskt stödja även den
              här frågan.
            </seg>
            <seg n="01159b8d">
              Vad gäller adoptioner vill ju Vänsterpartiet att även sambopar
              ska få lov att adoptera, vilket vi också har reserverat oss till
              förmån för.
            </seg>
            <seg n="fe70b457">
              Slutligen, fru talman, vill jag tala om Kristdemokraterna och
              assisterad befruktning. Vänsterpartiet välkomnar den lagstiftning
              som har antagits tillbaka i tiden vad gäller partnerskap och adoption,
              nu senast när vi införde möjligheten för lesbiska att inseminera
              inom sjukvården. Vi vill ha lika regler för alla. Vi vill det.
              Vi tycker att det är viktigt. Det är beklämmande att Kristdemokraterna
              fortsätter envisas med att lägga fram krav om att lagen om assisterad
              befruktning för lesbiska kvinnor ska avskaffas.
            </seg>
            <seg n="2729a75d">
              Kom ihåg det här, kristdemokrater: Redan den 3 juni 2005 hade
              ni en förkrossande majoritet i kammaren emot er, och förhoppningsvis
              blir det så även när vi ska votera i dagens ärende.
            </seg>
            <seg n="b9dcf7f1">
              Vad är det som gör att Kristdemokraterna fortsätter blunda för
              verkligheten? Kristdemokraterna säger ändå att om det inte var
              för alla barns bästa så skulle de inte göra det och att barnets
              intresse tas till vara i alla situationer. Men då pratar inte
              Kristdemokraterna om alla barn, fru talman.
            </seg>
            <seg n="dfb80449">
              Vänsterpartiet vill gå vidare i frågan om assisterad befruktning
              för lesbiska kvinnor, och vi vill även att ensamstående kvinnor
              ska få lov att inseminera.
            </seg>
            <seg n="ead53761">
              Med det, fru talman, har jag överträtt min tid. Jag vill yrka
              bifall till reservationerna 11 och 14.
            </seg>
          </u>
          <note type="speaker" n="258cff96">
            Anf. 83 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-ece849b184fc83cb-1" n="9efca71d">
            <seg n="7fce18d5">
              Fru talman! Jag måste först ställa en fråga till Tasso Stafilidis.
              När han talar om vikten av att de ensamkommande flyktingbarnen
              ska få en god man redan inom 24 timmar, väldigt snabbt, varför
              vågar man då inte sätta ett dygn som tidsfrist? Vi vet mycket
              väl att god man inte är enkelt att få tag på hur som helst ute
              i kommunerna. Genom att vara tydliga med tiden kan vi medverka
              till att man kanske hittar andra organisatoriska möjligheter för
              att det snabbt ska kunna komma fram en god man till barnen. Ett
              barn som kommer hit måste väl ändå ha någon att ty sig till väldigt
              snabbt, någon som ser till barnets bästa. Det förvånar mig att
              Vänsterpartiet, som talar varmt om barnens bästa och till flyktingbarnens
              bästa, inte ställer sig bakom tidsmarginalen 24 timmar.
            </seg>
            <seg n="44655920">
              Det andra jag vill ta upp, fru talman, är lagen om insemination
              inom sjukvårdens område för lesbiska kvinnor. Även om vi här i
              parlamentet har en stor majoritet emot oss vågar vi stå fast vid
              det experterna har uttalat i olika sammanhang, nämligen att ett
              barn behöver både en mamma och en pappa under sin uppväxt, och
              vi tycker inte att man inom samhället ska bidra till att barnet
              inte har en chans att få en pappa under sina uppväxtår, som är
              så viktiga. Vi vågar stå emot denna lagstiftning. Därför kommer
              vi att fortsätta säga det här, såvida inget annat framkommer som
              gör att inte fadern behövs för ett barns liv.
            </seg>
          </u>
          <note type="speaker" n="06414e47">
            Anf. 84 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-4" n="8d1c3cef">
            <seg n="b106db00">
              Fru talman! Frågan om assisterad befruktning för lesbiska kvinnor
              handlar inte om att en far inte behövs. Det är just där som Kristdemokraterna
              helt och hållet har missat att människor väljer att leva sitt
              liv på olika sätt. Lesbiska kvinnor väljer att leva tillsammans
              med andra kvinnor. En lesbisk kvinna gifter sig alltså med en
              annan kvinna. I den familjen finns det alltså per automatik ingen
              far, Yvonne Andersson det finns ingen man. Men vi vet ändå att
              de här kvinnorna är fullt kapabla att föda ett barn, och på samma
              sätt gör kvinnor det. Kvinnor har åkt utomlands och har gjort
              det hemma år efter år. Oavsett vad Kristdemokraterna säger har
              lesbiska kvinnor i Sverige fött barn år ut och år in. Problemet
              med Kristdemokraternas inställning i den här frågan är att de
              väljer att bortse från det och i stället talar om ett faderskap.
            </seg>
            <seg n="13c0197f">
              Självfallet är pappor viktiga. Självfallet är fäder viktiga.
              Men det är inte det som den här frågan handlar om. Den här frågan
              handlar om de barn som kommer till, oavsett hur de kommer till.
              När de kommer till ska lagstiftningen ge dem det bästa möjliga
              skyddet och den bästa möjliga tryggheten. Det är det som det här
              förslaget handlar om. Vi tar inte ifrån några barn deras fäder.
              Det är inte det som det handlar om. Där har Kristdemokraterna
              fått förslaget helt om bakfoten. Det vi gör är att vi synliggör
              olika familjeförhållanden och olika familjesituationer. Därmed
              ger vi barnen det klara godkännandet och den status som alla barn
              ska ha.
            </seg>
            <seg n="0850e92a">
              Men Kristdemokraterna gör inte det. Ni stämplar och demoniserar
              vissa barn och säger: Ni får inte ens existera.
            </seg>
            <seg n="226a364c">
              Vart tar de barnen vägen i ert så kallade barnens bästa?
            </seg>
          </u>
          <note type="speaker" n="ea5f49a6">
            Anf. 85 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-ece849b184fc83cb-2" n="9efca71d">
            <seg n="ef710015">
              Fru talman! När Tasso Stafilidis läser protokollet i morgon och
              analyserar sitt eget inlägg nu kommer han att se att det är solklart
              att man utgår ifrån ett vuxenperspektiv.
            </seg>
            <seg n="fb405c25">
              Tanken är väl inte att vi ska lagstifta utifrån hur människor
              lever. Vi vet mycket väl att den här omvärlden och de här uppfattningarna
              finns, men det innebär fortfarande inte att vi, när vi ser på
              barnets bästa, vill tala om att samhället ska hjälpa till så att
              det blir barn som aldrig får en chans att växa upp med sin pappa.
            </seg>
            <seg n="3ac19fdf">
              Pappan är viktig i varje barns liv, det är vår övertygelse, och
              samhället ska medverka till att pappan också får vara viktig för
              varje barn. Det gör vi när vi ser på översynen av vårdnadsregler
              och annat. Då tittar vi på hur barnet ska ha kontakt med sin pappa,
              hur vi ska ge möjligheter för barnet att få träffa sin pappa när
              föräldrarna går skilda vägar.
            </seg>
            <seg n="9b03640b">
              Det är ni som reducerar bort barnets egen rättighet. Barnet har
              rättigheter till en pappa och en mamma medan ni talar om att vuxna
              människor har rätt att fixa de barn de vill. Men det handlar inte
              om det. Lagstiftaren ska se till hur vi önskar att samhället ska
              vara, och då ska barnets behov sättas i första rummet. Det är
              därför vi säger nej till detta. Det måste man göra. Det måste
              finnas motkrafter när vi får en lagstyrning som inte stämmer överens
              med de behov som finns.
            </seg>
          </u>
          <note type="speaker" n="3236141e">
            Anf. 86 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-5" n="8d1c3cef">
            <seg n="15405cdc">
              Fru talman! Yvonne Andersson säger att pappan är viktig för alla
              barn, och jag kan instämma i att pappan är viktig för de barn
              som har en pappa. Det är vi helt överens om. Frågan är bara vad
              Kristdemokraterna gör med alla de barn som inte har någon pappa.
              Problemet är att Kristdemokraterna för sin diskussion, sin debatt
              och sin politik utifrån något som inte finns.
            </seg>
            <seg n="967fd25a">
              Vänsterpartiet, och tydligen även resten av riksdagen, ser till
              att lösa de lagstiftningsproblem som uppstår när de barn som föds,
              och redan finns, inte har ett lagrum i lagstiftningen. Där kommer
              vi in. Vi vill ge de barnen samma status. Vi går inte in och säger
              att vuxna har rätt till det ena eller det andra. Vi lägger oss
              inte i vad vuxna människor gör, och vi lägger oss inte i på vilket
              sätt vuxna människor skaffar barn.
            </seg>
            <seg n="6aece796">
              Däremot har vi som lagstiftare ett ansvar att se till att de
              barn som föds i Sverige ska ha samma juridiskt rättsliga status
              när de växer upp. Om ett barn fötts och växt upp utan en aktiv
              pappa kan vi inte helt plötsligt hitta på att det barnet har en
              pappa och ska växa upp med honom. Det är det som det handlar om,
              Yvonne Andersson, och det är det som är skillnaden.
            </seg>
            <seg n="5056255f">
              Vi pratar om helt olika saker, och för vår del är det ingen som
              helst tvekan. När vi pratar om barnets perspektiv och barnets
              parti handlar det om att lyfta fram de barn som föds, växer upp
              och lever i Sverige i dag. Det är deras parti vi tar. Vi tar barnets
              parti, och då måste vi synliggöra alla barn, även dem som inte
              har en pappa eller en mamma.
            </seg>
          </u>
          <note type="speaker" n="e25486c1">
            Anf. 87 VIVIANN GERDIN (c):
          </note>
          <u who="viviann_gerdin_a081ff" xml:id="i-36e7394b01dd78d6-1" n="bfab4e91">
            <seg n="1d8131c0">
              Fru talman! Ledamöter! Jag vill börja med att ta upp frågan om
              talerätt i mål om hävande av faderskap. Det är ett ärende som
              varit återkommande ända sedan jag kom in i riksdagen 1998. Jag
              vill hävda att frågan fortfarande är angelägen. Den är faktiskt
              mer angelägen i dag både i ett barn- och ett föräldraperspektiv.
            </seg>
            <seg n="7bb16179">
              Alltfler människor kräver att få veta sitt ursprung. Alltfler
              söker sina rötter och även sina arvingar. Barn från tidigare förhållanden
              och med nya partner är i dag fler än tidigare, vilket medför att
              fler lever i ombildade familjer. Därmed kan många också få en
              stor överraskning efter en makes död.
            </seg>
            <seg n="4e0faa83">
              Om den situationen skulle uppstå att ett okänt barn, ett så kallat
              särkullbarn, dyker upp efter en makes död, och det finns starka
              skäl att tro att den uppdykande arvingen inte är ett biologiskt
              barn till den avlidne, har änkan inga rättigheter att pröva detta.
              Argumentet mot att utvidga talerätten har ofta varit att inget
              barn ska mista rätten till sin far.
            </seg>
            <seg n="e7522b13">
              Det förslag som vi reservanter lagt fram syftar emellertid inte
              till att rasera några pappabarn-relationer. Skälet till att vi
              vill se över och utvidga talerätten är att man ska undersöka och
              utröna hur faderskap kan fastställas när det finns tvivel och
              starka skäl att tro att den uppdykande arvingen inte är ett biologiskt
              barn till den avlidne.
            </seg>
            <seg n="eca06305">
              Hur dagens faderskap fastställs får konsekvenser för arvingarna.
              Det finns en hel del att säga om detta. Att det kan ske på sannolika
              skäl innebär att där finns en stor osäkerhetsfaktor. Det kan också
              ske genom faderskapspresumtion, som är väldig vanligt, och det
              kan ske under faderskapsbekräftelse. Återigen vill jag understryka
              att syftet inte är att rasera någon pappabarn-relation, en relation
              där barnet växer upp med någon som de betraktar som sin pappa,
              utan det handlar om att sätta fokus på de barn som är okända.
              I dag finns DNA-teknik att tillgå, vilket ju inte fanns för 3040
              år sedan. Därmed skulle man kunna undanröja just sannolikhetsbedömningarna
              liksom en del bedömningar som ansetts vara tillfredsställande.
            </seg>
            <seg n="93cd2094">
              Med detta vill jag från vår sida yrka bifall till reservation
              5.
            </seg>
            <seg n="8b3c86db">
              Jag vill från Centerns sida också yrka bifall till reservation
              3 under punkt 2 som gäller god man för ensamkommande barn. När
              propositionen lades fram i riksdagen hade Centerpartiet en motion
              i detta ärende. Andemeningen är densamma som övriga reservanters.
              Vi hade föreslagit att en god man ska utses omedelbart. Här diskuterar
              vi om det ska vara snarast möjligt, inom 24 timmar eller omedelbart.
              Vi ligger väldigt nära varandra. Jag vill dock säga att om man
              fastställer att det ska ske inom 24 timmar ger man därmed en signal
              till kommunerna från riksdagen och från oss beslutsfattare om
              att ha beredskap inför de barn som kan komma.
            </seg>
            <seg n="d4006f12">
              Jag vill även säga några ord angående godmanskap. Jag har läst
              motionerna till detta betänkande och tycker att det finns många
              bra förslag i dessa. Vi vet alla att utredningen blev klar i december
              2004, och den har därefter varit ute på remiss. Det är synd att
              regeringen inte kunnat komma med något förslag under våren utan
              aviserar att det kommer först 2007.
            </seg>
            <seg n="9453c0de">
              Att vara god man och förvaltare är ett mycket speciellt uppdrag.
              De som åtar sig detta ska fungera på många olika sätt, både som
              jurister, ekonomer och kuratorer. De ska dessutom ha social kompetens.
              Att vara god man och förvaltare tycker jag är ett fint uppdrag,
              men det finns också vissa ställen och vissa delar som inte fungerar
              så bra. Som lagstiftare har vi en skyldighet att åtgärda detta
              i syfte att skydda huvudmannen. Jag tänker på den ekonomiska situationen
              för den som finns i gränszonen och passerar de två basbeloppen.
              Detta urgröper ekonomin för huvudmannen. Detsamma gäller den som
              råkar ut för något som innebär att man lider ekonomisk skada.
            </seg>
            <seg n="72105791">
              Vi måste dessutom se på detta utifrån den gode mannens perspektiv,
              när han eller hon får förändrade livsförhållanden, kanske genom
              att mista en anhörig eller bli sjuk. Den personen måste kunna
              bli befriad från uppdraget. Då får det inte från överförmyndarens
              sida heta att god man själv ska skaffa en ersättare, vilket framförts
              och redovisats i radioprogrammet Efter 3. Jag tycker att det är
              jätteviktigt att detta åtgärdas.
            </seg>
            <seg n="33c97711">
              Man måste dessutom ta större ansvar för de överförmyndare som
              inte fungerat eftersom de i sin tur ska granska gode män, förvaltare
              och också förmyndarskap. Det har i medier och olika program framkommit
              att det brustit i överförmyndarskapet. Förhoppningsvis ska alla
              dessa brister kunna åtgärdas i samband med det förslag som regeringen
              aviserat att de kommer att lägga fram.
            </seg>
            <seg n="6856d5e7">
              Vi står bakom övriga ställningstaganden i detta betänkande.
            </seg>
          </u>
          <note type="speaker" n="3f4ae0bd">
            Anf. 88 RAIMO PÄRSSINEN (s):
          </note>
          <u who="raimo_parssinen_117270" xml:id="i-1466989170e5bc88-0" n="89d50eb9" next="i-3c25feaf62dec084-0"/>
          <note n="ae87c6c8">
            Fru talman! Jag vill börja med att yrka bifall till utskottets
            förslag i lagutskottets betänkande nr 9, som behandlar frågor
            om förmynderskap och föräldraskap, och samtidigt yrkar jag avslag
            på samtliga reservationer.
          </note>
          <u who="raimo_parssinen_117270" xml:id="i-3c25feaf62dec084-0" n="89d50eb9" prev="i-1466989170e5bc88-0">
            <seg n="1c6332fa">
              Det finns mycket värderingar som ryms i de frågor som tas upp
              i betänkandet. Som många tidigare här har sagt är det viktiga
              frågor, och det handlar väldigt mycket om barn, om barns rättigheter
              och barns situation.
            </seg>
            <seg n="97bf7132">
              Många frågor fångas upp av redan pågående beredningsarbete i
              Regeringskansliet. Många har hänvisat till utredningen Frågor
              om förmyndare och ställföreträdare för vuxna . Den utredningen
              ligger till grund för ett fortsatt arbete, och så småningom kommer
              en proposition 2007. Även om Moderaterna beklagar att den kommer
              sent vet vi att den kommer. Därför finns det, som vi ser det,
              ingen anledning att gå det arbetet i förväg. Vi får anledning
              att ta ny ställning i frågorna när propositionen läggs fram. Av
              det enkla skälet vill vi avslå de två första reservationerna.
            </seg>
            <seg n="d9cdd3a4">
              Vi har debatterat ensamkommande barn och ett förslag om att god
              man ska förordnas för dem. Frågan är om detta är ett relevant
              krav eller inte. Förra riksmötet fastställde lagutskottet att
              det verkligen är angeläget att ärenden om ensamkommande barn handläggs
              så skyndsamt som möjligt. Men är det bästa att låsa fast det vid
              en 24-timmarsgräns? Är det i praktiken alltid för barnens bästa?
              Det finns en praktik att hantera också. Sedan kan man fråga sig
              varför man ska nöja sig med 24 timmar. Varför är det ingen som
              föreslår 20 timmar? Vi resonerar om att det ska ske skyndsamt,
              inom ett dygn.
            </seg>
            <seg n="a96f4822">
              Fru talman! När det gäller reservationen angående könsneutrala
              författningar kan vi konstatera att regeringen har påbörjat det
              arbetet. Som jag sade handlar detta om värderingar. Man har gjort
              en genomgång av aktuella lagrum i samband med propositionen om
              assisterad befruktning och föräldraskap. Jag är övertygad om att
              det sker en förflyttning i alla dessa värderingsfrågor. Arbetet
              kommer att fortsätta så småningom.
            </seg>
            <seg n="1f23da84">
              Vad gäller den gemensamma borgerliga reservationen om talerätt
              i mål om hävande av faderskap säger man från bland andra Moderaterna
              att detta måste komma till stånd, och man kräver att det utreds
              nu. Vi vidhåller att det måste göras en tillfredsställande avvägning.
              Det har även Bertil Kjellberg sagt. Det ska vara en avvägning
              mellan moder, barn och fader. Det ska präglas av hänsyn till barnets
              bästa. Jag kan inte låta bli att säga att samtidigt som man kräver
              utredningar i snart sagt de flesta frågor kräver borgerligheten
              en minskning av resurserna i Regeringskansliet med 560 miljoner.
              Frågan återkommer säkert så småningom och kommer att hanteras
              senare. Nu tar vi ställning till om den ska tas upp i dag, och
              det säger vi nej till. Vi ser det inte som så angeläget i dag.
            </seg>
            <seg n="2c6fba68">
              Även vad gäller reservationen om fastställande och hävande av
              moderskap har också Bertil Kjellberg hänvisat till ett pågående
              arbete. Det kommer snart ett förslag från regeringen om DNA-analys
              för att visa släktskap.
            </seg>
            <seg n="40fb0cf7">
              De flesta frågor om adoption är också under beredning. Vi har
              nyligen ändrat i lagen om internationell adoptionsförmedling i
              syfte att stärka barnens rätt i adoptionsprocesser. Vi har från
              lagutskottet föreslagit och också fått godkänt av kammaren att
              ett adoptivförhållande ska jämställas med biologiskt släktskap
              vid tillämpning av äktenskapshinder. Frågan om att ålägga adoptivföräldrar
              att informera barnet om att det är adopterat håller man faktiskt
              på att bereda för närvarande inom Regeringskansliet. Innan vi
              tar ställning till om vi ska göra en översyn av hela adoptionsinstitutet
              vill vi invänta uppföljningen av den nyligen förändrade lagstiftningen.
            </seg>
            <seg n="e85ca056">
              Kristdemokraterna vill riva upp möjligheten för registrerade
              partner att prövas som adoptivföräldrar och möjligheten till assisterad
              befruktning för registrerade partner och homosexuella sambor.
              Det är man ganska ensam om. Alla vi som finns i denna kammare
              kommer in i detta arbete och möter nya frågor. Då sker det en
              värderingsförskjutning. Jag skulle enkelt och snällt vilja säga:
              Tiden och verkligheten har hunnit i kapp oss socialdemokrater.
              Den kommer säkert att hinna i kapp er kristdemokrater också.
            </seg>
          </u>
          <note n="ce89bb39">
            Överläggningen var härmed avslutad.
          </note>
          <note n="4583733b">
            9 § Arvsrättsliga frågor
          </note>
          <note n="64e194ea">
            Föredrogs
          </note>
          <note type="speaker" n="7316b4ed">
            Anf. 89 CHRISTINA NENES (s):
          </note>
          <u who="unknown" xml:id="i-00c37380d1fb9c6c-0" n="be749a0b"/>
          <note n="7fe5b1a5">
            Fru talman! Nu ska vi behandla lagutskottets betänkande nr 10.
            Det handlar om arvsrättsliga frågor. I betänkandet behandlar utskottet
            18 motionsyrkanden från den allmänna motionstiden. Det handlar
            om olika arvsrättsliga frågor. Som exempel kan nämnas Allmänna
            arvsfondens rätt till arv, registrering av testamenten, efterlevande
            makes och särkullbarns arvsrätt, sambos arvsrätt och arvsrätt
            för kusiner.
          </note>
          <u who="unknown" xml:id="i-77c214f7817be977-0" n="be749a0b">
            <seg n="94d0cfc8">
              I behandlingen av frågan om registrering av testamenten har det
              varit en utfrågning med Kammarkollegiets generaldirektör Anders
              Eriksson. Det pågår nu ett arbete i Regeringskansliet för att
              tillsätta en utredning. Det pågår också ett arbete med beredning
              av Ärvdabalksutredningens betänkande.
            </seg>
          </u>
          <note n="abb168c5">
            Utskottet föreslår att riksdagen avslår samtliga motionsyrkanden.
          </note>
          <note n="9540984f">
            I betänkandet finns också 5 reservationer.
          </note>
          <note type="speaker" n="651dd8d5">
            Anf. 90 BERTIL KJELLBERG (m):
          </note>
          <u who="bertil_kjellberg_40bafe" xml:id="i-dbf0efe997cb15b6-0" n="923d8b10">
            <seg n="4de1292a">
              Fru talman! Dagens debatter i lagutskottets ärenden liknar programtablån
              för sommar-tv: Det är bara repriser. Det gäller även det här ärendet.
            </seg>
            <seg n="17aa3fc4">
              Vi ska diskutera arvsrätten mellan makar. Att den efterlevande
              ärver sin make eller maka är en relativt ny företeelse i svensk
              rätt. Huvudregeln infördes 1988. Tidigare ärvde barnen, bröstarvingarna,
              sin avlidna förälder. Genom lagändringen 1988 ärver den efterlevande
              makan eller maken om det endast finns gemensamma barn. Hade den
              avlidna egna barn, så kallade särkullbarn, ärver de direkt.
            </seg>
            <seg n="5f573947">
              Det är en sympatisk ordning, och jag anser inte att det finns
              någon anledning att ändra på detta, utom vad gäller en form av
              egendom, nämligen enskild egendom. Enskild egendom är i dessa
              sammanhang egendom som någon ärvt eller erhållit i gåva med föreskrift
              om att den ska vara enskild, eller egendom som makarna kommit
              överens om ska vara enskild. Syftet med en sådan föreskrift är
              att man vid en äktenskapsskillnad ska skydda egendomen från den
              andra makens krav. Vi anser att det finns liknande skäl för att
              enskild egendom inte ska ärvas av den efterlevande maken.
            </seg>
            <seg n="be6270cd">
              Låt mig ta ett exempel. Den avlidne maken har ärvt en släktgård
              som varit i hans familjs ägo under mycket lång tid. Fastigheten
              är enskild egendom. När han dör ärver den efterlevande makan fastigheten
              med fri förfoganderätt, vilket innebär att hon kan sälja fastigheten
              och antingen leva upp pengarna eller ge bort dem utan att de gemensamma
              barnen kan påverka detta. Det anser vi vara fel. Det naturliga
              är att huvudregeln är att enskild egendom ärvs direkt av bröstarvingarna.
              Makarna har naturligtvis möjlighet att genom ett äktenskapsförord
              göra enskild egendom till giftorättsgods eller genom ett testamente
              förordna att den enskilda egendomen ska ärvas av den efterlevande.
            </seg>
            <seg n="49a25c22">
              Fru talman! Så till en annan fråga. I svensk rätt har inte kusiner
              arvsrätt. Det finns inga sakliga grunder för att begränsa arvsrätten
              och låta staten överta egendomen, utan detta grundar sig på en
              gången tids rättspolitiska värderingar. På den tiden ifrågasattes
              hela arvsrätten.
            </seg>
            <seg n="72168fa7">
              Familjen är den mest grundläggande gemenskapen i ett samhälle,
              och ett återinförande av arvsrätten för kusiner anser vi kan stärka
              denna gemenskap. I det globala samhället, som nu Sverige har blivit
              en del av, har synen på vilka som tillhör familjen och släkten
              fått en vidare innebörd än vad den har haft under modern tid hos
              oss. Vi anser att det principiellt är felaktigt att staten går
              in som arvinge när det finns andra nära släktingar, som kusiner.
              Det kan vara särskilt stötande när Allmänna arvsfonden använder
              pengarna, som man fått ärva, till ändamål som varit helt främmande
              för den avlidne. För oss är det naturligt att arvsrätten utvidgas
              till att gälla även kusiner.
            </seg>
          </u>
          <note n="6bcc0e29">
            Fru talman! Slutligen yrkar jag bifall till reservation 1 under
            punkt 1.
          </note>
          <note type="speaker" n="1c785222">
            Anf. 91 JAN ERTSBORN (fp):
          </note>
          <u who="jan_ertsborn_fe5963" xml:id="i-535874ec7e533837-0" n="0c860c27" next="i-79ed64c493fed701-0">
            <seg n="3aa009d3">
              Fru talman! Jag ska uppehålla mig lite vid efterlevande makes
              och särkullbarns arvsrätt och det motsatsförhållande som uppenbarligen
              finns. Låt mig börja med att citera:
            </seg>
            <seg n="dca6b4e5">
              När Bengt gick bort blev det ett hårt slag. Varken Bengt eller
              jag hade en aning om att hans barn från förra äktenskapet hade
              rätt till hälften av bostadsrätten och fritidshuset. Efteråt har
              jag förstått att vi kunde ha ordnat så att hans barn fick ut sitt
              arv först när vi båda var borta. Nu har jag fått sälja fritidshuset
              och flytta från bostadsrätten och tar en dag i sänder Sedan står
              det: Ulla 57 år.
            </seg>
            <seg n="28c3f502">
              Det här är hämtat ur en annons som en juristfirma här i Helsingfors
              publicerar med jämna mellanrum för att göra reklam för sina juridiska
              tjänster som alldeles uppenbarligen går ut på att någon av dessa
              parter, antingen efterlevande make eller, som i detta fall, särkullbarnet,
              ska få mindre än vad vi lagstiftare har tänkt oss.
            </seg>
            <seg n="d64e4c81">
              Ska vi låta det vara så, eller ska vi titta över det här problemet,
              när den efterlevande maken sitter i en bostadsrätt och inte kan
              lösa ut särkullbarnen på annat sätt än genom att sälja bostadsrätten
              eller villan?
            </seg>
            <seg n="44d724c9">
              Vi vill genom vår reservation, som bygger på en motion från oss,
              att man ska titta på det här problemet och se om man kan hitta
              en vettig avvägning mellan de här intressena. Kanske jag säger
              det som en tanke skulle man kunna göra så att särkullbarnen får
              nöja sig med att få en säkerhet i bostadsrätten. På det viset
              skulle den efterlevande maken kunna bo kvar.
            </seg>
            <seg n="7677a757">
              Under alla förhållanden måste man titta noga på detta, men jag
              tycker att det är ett mycket angeläget spörsmål. Det är ett av
              de spörsmål som jag tycker att vi ska prioritera när man, som
              Raimo Pärssinen sade för en stund sedan, måste prioritera i de
              utredningskrav som vi reser här från riksdagen gentemot regeringen.
              Det här känns mycket angeläget.
            </seg>
            <seg n="11514e7a">
              En del av den här problematiken behandlades i Ärvdabalksutredningen.
              Den kom 1998, och vad har hänt sedan dess? Jo, frågan om dödförklaring
              togs upp för ett år sedan på grund av den tragiska katastrofen
              som inträffade. Men övriga frågor i den utredningen har inte kommit
              till oss här i riksdagen. De bereds i departementet, alltså sedan
              1998. Det är dags att man gör någonting åt den där utredningen
              och att man tittar på just det här problemet med efterlevande
              makes och särkullbarns motstridiga intressen.
            </seg>
          </u>
          <note n="6d1644a8">
            Jag yrkar bifall till vår reservation nr 2.
          </note>
          <u who="jan_ertsborn_fe5963" xml:id="i-79ed64c493fed701-0" n="0c860c27" prev="i-535874ec7e533837-0">
            <seg n="bcf9fc88">
              Slutligen vill jag bara uttrycka min tillfredsställelse över
              vårt gemensamma ställningstagande beträffande registrering av
              testamenten. Detta är också en angelägen reform som jag hoppas
              att vi får se ganska snart.
            </seg>
          </u>
          <note type="speaker" n="68201b21">
            Anf. 92 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-80b60e5bb0170996-6" n="8d1c3cef">
            <seg n="906c9431">
              Fru talman! Även jag är glad över utskottets ställningstagande
              vad gäller möjligheten att registrera testamenten. Vänsterpartiet
              lyfte upp frågan redan under förra mandatperioden, och nu är det
              roligt att hela utskottet är inne på samma linje.
            </seg>
            <seg n="00f1d29a">
              Fru talman! Vänsterpartiet har två reservationer i det här betänkandet,
              och den ena reservationen handlar om efterlevande makes och särkullbarns
              arvsrätt. Jag instämmer i det som Jan Ertsborn tog upp här om
              att vi måste se över frågan. Det är inte skäligt så som det ser
              ut i dag, framför allt inte när man på olika sätt kan tricksa
              sig till lösningar som i alla fall inte vi som lagstiftare har
              tänkt oss ska var möjliga enligt det regelverk som finns.
            </seg>
            <seg n="30af3ae7">
              Men jag vill säga emot Bertil Kjellberg som sade att det här
              var en repris. Det finns faktiskt en ny fråga, och det är den
              jag tänker prata om, fru talman. Det handlar om sambors arvsrätt.
            </seg>
            <seg n="e511b494">
              Människor vill ha trygghet, och vår roll som lagstiftare är att
              skapa system för människors samlevnad som kan garantera att alla
              får det. Ibland är det svårt eftersom lagen inte alltid kan täcka
              in alla de fall som uppstår i det verkliga livet. Men när vi som
              lagstiftare ser uppenbara luckor i lagen bör vi agera för att
              täppa till dem.
            </seg>
            <seg n="d3829a12">
              Tsunamikatastrofen visade vilka brister som finns i sambolagen,
              och vi har sett det förut, efter Estonias förlisning, till exempel.
              Plötsligt blir människor tvungna att gå från hus och hem efter
              att ha mist en livskamrat, som om inte det räckte. Man upptäcker
              att den lagstiftning som man trott skulle vara ett skydd inte
              alls är något skydd, bara för att man valt att inte gifta sig
              eller registrera partnerskap.
            </seg>
            <seg n="954a4583">
              Fru talman! I höstas träffade jag en kvinna, Eva, som levt tillsammans
              med sin man i 25 år när han plötsligt gick bort. Mannen var Stieg
              Larsson, författaren som vigde sitt liv åt att bekämpa högerextremismen.
              Stieg levde periodvis under dödshot, och för att undvika att han
              skulle spåras av nazisterna via offentliga register valde paret
              helt enkelt att inte gifta sig, av säkerhetsskäl. Som i så många
              andra fall skrev inte Eva och Stieg något inbördes testamente.
              När jag frågade Eva om detta sade hon att de hade utgått från
              att sambolagen skulle skydda den efterlevande om någon av dem
              avled. För sent upptäckte hon att sambolagen inte gav henne någon
              som helst trygghet.
            </seg>
            <seg n="6d77cc57">
              Konsekvenserna av bristerna i sambolagen blev i Evas fall att
              rättigheterna till hela Stiegs livsverk, som journalist och författare,
              hamnade hos släktingar till Stieg som han enbart haft sporadisk
              kontakt med under de senaste 30 åren.
            </seg>
            <seg n="baf25266">
              Fru talman! Utskottet har valt att avslå Vänsterpartiets motion
              om arvsrätt för sambor med motiveringen att man inte vill införa
              ett äktenskapsliknande system av lägre dignitet. Det är verkligen
              inte det som har varit vår tanke när vi skrev den här motionen.
              Alla som har läst motionen har också kunnat se att vårt förslag
              handlar om att domstolen, efter det att den efterlevande sambon
              har väckt talan, ska göra en skälighetsprövning av sambons rätt
              till arv. Det handlar alltså inte om något som ska ske automatiskt,
              och det handlar inte om ett äktenskap light .
            </seg>
            <seg n="6e713623">
              Fru talman! En sådan här möjlighet finns faktiskt i dag i de
              situationer där det inte finns någon som kan ärva den avlidne.
              Då hamnar det hela hos Kammarkollegiet. Och Kammarkollegiet, fru
              talman, gör sådana här skälighetsbedömningar. De gör skälighetsbedömningar
              just när det gäller sambopar.
            </seg>
            <seg n="fe696f6b">
              Men om en avliden person har arvingar, som i det exempel som
              jag lyfte upp, så kan det inte göras en skälighetsbedömning. I
              det här exemplet, där en person har levt i 30 år tillsammans med
              sin livskamrat, kommer personen att mista allt som man inte har
              förvärvat gemensamt.
            </seg>
            <seg n="c89e72c5">
              Det finns människor som precis som Eva och Stieg av olika anledningar
              inte kan gifta sig eller registrera partnerskap. Det finns också
              människor som helt enkelt inte tänker på döden och att de borde
              skriva ett inbördes testamente. Det finns även människor som tror
              att sambolagen faktiskt innehåller regler som ger sambor arvsrätt.
            </seg>
            <seg n="54191565">
              Jag tycker inte att människors valfrihet när det gäller samlevnadsform
              ska få gå ut över enskilda personers möjlighet att bo kvar i sin
              bostad eller, som i Evas fall, ta del av rättigheterna till verk
              som hon själv har varit med och skapat. Eva och Stieg levde i
              symbios. Hans författarskap förutsatte hennes stöd och engagemang.
            </seg>
            <seg n="f45128d8">
              Därför, fru talman, står jag bakom de reservationer som Vänsterpartiet
              har lämnat. Men för tids vinnande yrkar jag bifall bara till reservation
              4 under punkt 2.
            </seg>
          </u>
          <note type="speaker" n="2dc1de6f">
            Anf. 93 MARIA HASSAN (s):
          </note>
          <u who="maria_hassan_1c6f8d" xml:id="i-494dca0b9d2db6b3-0" n="96a7cab4">
            <seg n="4c3002e1">
              Fru talman! Som tidigare har sagts har arvsrättsliga frågor debatterats
              förut. Jag tror inte att det har tillkommit några nya argument
              eller motargument. Men dessa frågor är intressanta att debattera
              eftersom de berör oss alla förr eller senare.
            </seg>
            <seg n="29debc03">
              Jag börjar mitt anförande med att läsa ett litterärt stycke:
            </seg>
            <seg n="d55ff1da">
              Han såg hur syskon reste sig mot syskon, barn mot far eller mor,
              far eller mor mot barn. De heligaste blodsband slets som om de
              varit sköra som de spindelvävstrådar, som höstetid flyger omkring
              i luften. Några tusentals kronor, ja, en enda liten möbel, kunde
              plötsligt få en betydelse som om det varit fråga om omistliga
              livsvärden. Hela den mänskliga lumpenheten steg ohöljd fram för
              honom i dessa, ofta med finstil tryckta notiser.
            </seg>
            <seg n="dceb5d76">
              Detta är ett stycke ur Gustaf Hellströms skärgårdsroman Storm
              över Tjurö . Trots att romanen är skriven 1935 kan detta vara
              en målande beskrivning av arvstvister som utspelas även i dag
              och inte bara i Sverige utan i vilket land som helst. I Välfärds-Sverige
              handlar arvet i dag inte endast om ekonomi, utan om känslor. I
              dag, när det inte är ovanligt att människor bildar familjer mer
              än en gång och får barn i både två och tre kullar kan tillhörighetskänsla,
              ett minne efter den avlidne, kärlek eller bitterhet betyda mer
              än pengar.
            </seg>
            <seg n="7d374019">
              En människa dör vad vi vet bara en gång. Vi måste därför ta ställning
              till hur reglerna ska se ut när detta händer. Det är inte alltid
              lätt för lagstiftaren att tillgodose de sammansvetsade känslomässiga
              och ekonomiska intressena i arvsrättsliga frågor.
            </seg>
            <seg n="ab0cd3f7">
              Hur lätt är det att göra avvägningen mellan efterlevande makes
              och särkullbarnens arvsrätt? I sina reservationer vill Moderaterna,
              Folkpartiet och Vänsterpartiet stärka den efterlevande makens
              rätt, särskilt i de fall när tillgångarna i ett dödsbo består
              av en bostad.
            </seg>
            <seg n="4eca7d7f">
              Förändringar i svensk arvsrättslagstiftning återspeglar samhällsutvecklingen,
              bland annat förändringar i kvinnans och barnens ställning och
              dagens familjebildning. Sedan 1987 ärver efterlevande make före
              makarnas gemensamma bröstarvingar. Ett enda undantag gäller, och
              det är för så kallade särkullbarn bröstarvingar som är avkomlingar
              till den avlidne. Det finns tydliga förklaringar till särkullbarnens
              rätt att få ut sin laglott direkt. Oftast har särkullbarn inte
              samma känslomässiga förhållande till den efterlevande make som
              makarnas gemensamma barn har. Det föreligger en risk att det efter
              den andra makens död inte finns kvar något arv för dessa barn.
              Men situationen kan bli otillfredsställande om bostaden är den
              enda förmögenheten i kvarlåtenskap och den överlevande måste sälja
              sin bostad.
            </seg>
            <seg n="c2858f64">
              Fru talman! Politik är att vilja, men det är också att välja.
              I denna fråga måste vi beakta dels efterlevande make eller maka,
              dels särkullbarnen. Dessa intressen är principiellt motstridiga.
              Vi måste välja hur prioriteringen ska gå till. Särkullbarnet vill
              ha arvet efter sin mamma eller pappa, men den efterlevande vill
              bo kvar. Vi är inte beredda att låta efterlevande ha rätt till
              särkullbarnets innestående laglott eftersom det kan äventyra särkullbarnets
              hela arv. Som bekant går det inte att äta tårtan och samtidigt
              behålla den. Man kan inte ge laglotten till särkullbarnet samtidigt
              som den efterlevande får behålla den.
            </seg>
            <seg n="b0846e54">
              Dagens regler fyller sitt syfte och utgör i normala fall en god
              balans mellan efterlevande make och särkullbarnens befogade möjligheter
              att begära ut sin laglott. Samtidigt finns det enligt 12 kap.
              2 § ärvdabalken en jämkningsregel som innebär att den efterlevande
              maken får behålla sitt giftorättgods som sin andel vid bodelningen.
              Den efterlevande maken disponerar ensam denna jämkningsmöjlighet.
              Genom jämkningsregeln kan den efterlevande maken skydda sin egendom
              mot den avlidne makens särkullbarn och testamentstagare. Dessutom
              bör man nämna den så kallade basbeloppsregeln, som ger efterlevande
              make rätt att behålla en så stor del av egendomen i kvarlåtenskapen
              att det motsvarar fyra gånger prisbasbeloppet. Regeln går före
              särkullbarnens rätt att genast utfå sitt arv.
            </seg>
            <seg n="323a93fb">
              Särkullbarn får i stället nöja sig med att dela på den avlidnes
              egendom, vilket också är rimligt med tanke på att det var deras
              pappa eller mamma.
            </seg>
            <seg n="94091ef5">
              I dag finns också redan en möjlighet för särkullbarnet att avstå
              sin rätt till förmån för den avlidnes efterlevande make. Detta
              sker naturligtvis i sådana fall där särkullbarnens relation till
              den efterlevande är god. Men det skulle vara olyckligt att införa
              ett krav på att särkullbarnet skulle tvingas avstå sin rätt ifall
              relationen är dålig, inte minst med tanke på att efterlevande
              har en fri förfoganderätt över egendomen.
            </seg>
            <seg n="dc18daa7">
              Ärvdabalksutredningen nämndes här. Jag har läst betänkandet,
              och jag finner inte att det finns något förslag om att se över
              dessa regler. Utredningen anser att reglerna motsvarar allmänhetens
              rättsuppfattning i de frågorna.
            </seg>
            <seg n="c21522cc">
              Enligt svensk lagstiftning omfattar arvsordningen tre arvsklasser,
              och ordningen mellan dem bygger på den allmänna uppfattningen
              om släktskapets närhet. Kusiner och avlägsnare släktingar uteslöts
              från arvsrätten 1928. När arvsberättigad släkting saknas tillfaller
              arvet Allmänna arvsfonden. Moderata riksdagsledamöter föreslår
              i sin motion att man ska återinföra kusinernas rätt till arv.
              Det har inte framkommit att den lagändringen efterfrågas av allmänheten.
            </seg>
            <seg n="d659fbae">
              Det är ganska sällsynt att en person helt saknar närmare anhöriga
              än kusiner, och det finns alltid en möjlighet att testamentera.
              Dessutom kan Allmänna arvsfonden i vissa fall avstå arv eller
              försäkringsbelopp till arvlåtarens släkting eller någon annan
              person som har stått arvlåtaren nära om det kan anses skäligt
              eller stämmer överens med arvlåtarens yttersta vilja.
            </seg>
            <seg n="db787c43">
              Fru talman! Människorna väljer i dag olika samlevnadsformer,
              bland annat samboförhållande. Vänsterpartiet anser att rättsligt
              skydd för sambor bör stärkas, och yrkar att man inför en möjlighet
              för efterlevande sambo att, efter prövning i domstol, få ärva
              sin partner. När den nya sambolagstiftningen infördes 2003 anförde
              lagutskottet att man inte borde införa så utförliga regler för
              samboförhållanden att de skulle efterlikna reglerna för äktenskap
              utan att i själva verket ge samma rättsliga skydd som äktenskap.
              Enligt sambolagen delas gemensam bostad och bohag vid samboförhållandets
              upplösning, och vid dödsfall kan endast den efterlevande begära
              bodelning. Efter bodelning har den efterlevande alltid rätt att
              som sin andel få ut så mycket av den behållna egendomen som motsvarar
              värdet av två basbelopp. Det bästa borde förstås vara att sambopar
              reglerade arvsfrågor genom testamente. Lagutskottet vidhåller
              sitt tidigare ställningstagande i den frågan.
            </seg>
          </u>
          <note n="17668798">
            Med detta yrkar jag bifall till förslaget i lagutskottets betänkande
            och avslag på samtliga motioner.
          </note>
          <note type="speaker" n="4c977612">
            Anf. 94 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-7" n="8d1c3cef">
            <seg n="17ce9509">
              Fru talman! Maria Hassan! I talarstolen tidigare sade jag att
              det inte är så att vi begär någon light -variant av äktenskapet.
              Du har väl märkt tidigare att vi i Vänsterpartiet tvärtom vill
              ha många olika samlevnadsformer som gör det möjligt för folk att
              själva välja utan att någon uppifrån talar om hur de ska ha det.
            </seg>
            <seg n="c3085e10">
              Det vi vill ha är en liten klausul som gör att en domstol kan
              göra en skälighetsbedömning. Det handlar inte om någon automatisk
              arvsrätt på något sätt. Det handlar om en klausul som gör att
              man kan pröva detta i domstol. Det är alltså inte kreti och pleti
              eller du och jag som ska göra bedömningen, utan det är en domstol.
              Det är en väldigt stor skillnad mot det avslagsmotiv som lagutskottet
              för fram där man försöker påstå att Vänsterpartiet vill införa
              samma arvsrätt i samboförhållanden som i äktenskap.
            </seg>
          </u>
          <note type="speaker" n="810a3402">
            Anf. 95 MARIA HASSAN (s) replik:
          </note>
          <u who="maria_hassan_1c6f8d" xml:id="i-494dca0b9d2db6b3-1" n="96a7cab4">
            <seg n="4837b66d">
              Fru talman! Jo, Tasso, om vi accepterar olika samlevnadsformer
              får vi acceptera att det finns olika rättsskydd bakom dem. Det
              fall som du berättade om i ditt anförande tyder snarare på att
              vi måste satsa mer på upplysningskampanjer. Efter 25 år i ett
              samboförhållande visste inte Eva vilka rättsskydd som hon hade
              i det förhållandet. Blir det inte så att vi lurar människor att
              de har ett rättsskydd som de i själva verket inte har?
            </seg>
          </u>
          <note type="speaker" n="021a9844">
            Anf. 96 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-80b60e5bb0170996-8" n="8d1c3cef">
            <seg n="f56e3ec4">
              Fru talman! Jag har tjatat om hur viktigt det är med informationskampanjer,
              inte minst när vi antog den nya sambolagen med de ändringar som
              vi gjorde där. Nu har det framkommit att människor inte har all
              information. De tror att de omfattas av vissa regler, framför
              allt när det gäller sambolagen och arvsrätt. Många tror att de
              får ärva fast de inte får det. Informationskampanjer når inte
              ut.
            </seg>
            <seg n="f218af6c">
              När vi här i riksdagen är medvetna om det, när vi vet att informationen
              inte når ut till alla, när vi vet att det förekommer sådana här
              fall och framför allt när vi vet att Kammarkollegiet kan göra
              sådana skälighetsbedömningar i fall där den avlidne inte har några
              bröstarvingar, varför ska vi då inte ha en liknande möjlighet
              i domstolar i de fall där det finns skäl? I det här fallet handlade
              det framför allt om att man skulle skydda sig mot att bli utsatt
              för våld och hot från nynazister. Det var grundorsaken till att
              de till exempel inte gifte sig. Och det finns ju många fler. Detta
              var bara ett exempel. Varför ska det inte vara möjligt att göra
              en skälighetsbedömning? Det är inte detsamma som att likställa
              samboförhållanden med äktenskap och partnerskap vad gäller arvsrätten.
            </seg>
          </u>
          <note type="speaker" n="294d1648">
            Anf. 97 MARIA HASSAN (s) replik:
          </note>
          <u who="maria_hassan_1c6f8d" xml:id="i-494dca0b9d2db6b3-2" n="96a7cab4">
            <seg n="85edf29a">
              Fru talman! Jag är rädd för att om vi inför den nämnda klausulen
              invaggar vi människor i tron att den ger samma rättsliga skydd
              som äktenskapet. Vilka andra rättsskydd ska vi undanta eller införa
              i sambolagen? Är det inte bättre att upplysa människor om att
              de ska vara medvetna om vilket rättsligt skydd de har när de ingår
              samboförhållande respektive äktenskap? Då kan människor ta konsekvenserna
              av sitt handlande.
            </seg>
          </u>
          <note type="speaker" n="553c205d">
            Anf. 98 VIVIANN GERDIN (c):
          </note>
          <u who="viviann_gerdin_a081ff" xml:id="i-fa1fa8db5daed0e0-0" n="bfab4e91" next="i-d87e26705edfd804-0">
            <seg n="62871580">
              Fru talman! Även i det här betänkandet finns det flera intressanta
              motioner under rubriken Arvsrättsliga frågor. Det är förslag väl
              värda att fundera på och även att stödja.
            </seg>
            <seg n="a1acc2d9">
              Angående särkullbarns rätt att utkräva arv direkt efter en anhörigs
              död vill jag här ge till känna att vi stöder reservation 2 under
              punkt 1. Det framgår inte av betänkandet. Vi gör det därför att
              Folkpartiets motion L276 yrkande 1 överensstämmer med Centerpartiets
              motion L257. Det har inte tidigare yrkats bifall till denna i
              utskottet, och därför gör jag det här i kammaren.
            </seg>
            <seg n="662fde96">
              Det är flera partier som har framfört förslag på att vi behöver
              se över reglerna för särkullbarns arvsrätt. Vi tycker faktiskt
              att det finns skäl för det utifrån några exempel från verkligheten
              som andra tidigare har återgivit här.
            </seg>
            <seg n="f03cda82">
              Regler för arvsrätt väcker ofta känslor, och oftast till förmån
              för den som betecknas som den svagare parten. När tillgångarna
              i ett dödsbo endast består av bostaden och bohaget och särkullbarn
              kräver ut sin arvsrätt finns det faktiskt skäl att fundera över
              om inte reglerna borde kunna balanseras bättre mellan arvtagarna,
              exempelvis mellan en änka och särkullbarnet. Jag tycker att särkullbarnets
              arvsrätt bör ses över. Vi anser att man även måste ta hänsyn till
              de övriga arvtagarna. Det kan vara en gammal änka som tvingas
              sälja huset och flytta.
            </seg>
            <seg n="75c9512b">
              Det kan faktiskt också vara en småbarnspappa. Det kan vara en
              hustru som har dött och som har ett barn som bor på ett annat
              håll. Med dagens regler blir den här unga pappan med små barn
              tvungen att bryta upp från hemmet. Det är olyckligt när den ena
              barnkullen ställs emot den andra. Vilka barn ska ha företräde
              till arv före andra barn?
            </seg>
            <seg n="4e75fba6">
              Låt mig ta ytterligare ett exempel från verkligheten. En pensionerad
              änka tvingades sälja sitt hus där makarna hade levt i över 30
              år för att ett särkullbarn skulle få ut sitt arv. Först kommer
              förlusten av en nära anhörig och sedan också förlusten av bostaden
              där man har bott nästan hela sitt liv.
            </seg>
            <seg n="96320891">
              Det borde vara möjligt att genom en utredning komma fram till
              ett förslag där vi förenar de här berördas önskemål. Av uppdraget
              bör det också framgå att fokus bör vara på arv just där dödsboets
              tillgångar endast är bostaden och bohaget. De fyra basbelopp som
              i dag undantas, där arvingen eller änkan inte behöver dela med
              sig, är alltså drygt 100 000. Det räddar inte den här situationen
              där det handlar om en bostad och en fastighet med mycket större
              värde.
            </seg>
            <seg n="ade3539f">
              Sedan vill jag också säga att vi i Centerpartiet är mycket positiva
              till att regeringen har ambitioner att göra en översyn och en
              utredning för att en registrering av testamenten ska kunna komma
              till stånd. Det är mycket otillfredsställande i dag när testamenten
              försvinner att det inte finns någon form av registrering. Det
              skulle underlätta betydligt för många om det fanns någon som ansvarar
              för och säkrar att testamenten finns kvar efter den dödes bortgång
              så att man kan ta hänsyn till dennes vilja. Det kan man göra genom
              att det sker en frivillig registrering.
            </seg>
            <seg n="92b3756e">
              För övrigt står vi i Centerpartiet bakom övriga ställningstaganden
              i betänkandet.
            </seg>
          </u>
          <note n="ce89bb39">
            Överläggningen var härmed avslutad.
          </note>
          <note n="09fd3dd8">
            10 § Namnlagen
          </note>
          <note n="64e194ea">
            Föredrogs
          </note>
          <note n="90588333">
            Andre vice talmannen konstaterade att ingen talare var anmäld.
          </note>
          <note n="06488c52">
            Ajournering
          </note>
          <note n="475d031d">
            Kammaren beslutade kl. 15.00 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="viviann_gerdin_a081ff" xml:id="i-d87e26705edfd804-0" n="bfab4e91" prev="i-fa1fa8db5daed0e0-0">
            <seg n="eabb8968">
              Återupptagna förhandlingar
            </seg>
            <seg n="59190ee9">
              Holger Gustafsson
            </seg>
          </u>
          <note n="07d30726">
            Förhandlingarna återupptogs kl. 16.00.
          </note>
          <note n="30325dc2">
            11 § Beslut om ärenden som slutdebatterats den 19 januari
          </note>
          <note n="612a5250">
            Punkt 1
          </note>
          <note n="0ff74463">
            Punkt 2
          </note>
          <note n="1070c517">
            Punkt 5
          </note>
          <note n="ff5f6876">
            Övriga punkter
          </note>
          <note n="612a5250">
            Punkt 1
          </note>
          <note n="1070c517">
            Punkt 5
          </note>
          <note n="972527de">
            Punkt 13
          </note>
          <note n="ff5f6876">
            Övriga punkter
          </note>
          <note n="6e89956c">
            12 § Beslut om ärenden som slutdebatterats vid dagens sammanträde
          </note>
          <note n="612a5250">
            Punkt 1
          </note>
          <note n="3105b25f">
            Punkt 3
          </note>
          <note n="2ff89f60">
            Punkt 4
          </note>
          <note n="7b286b04">
            Punkt 11
          </note>
          <note n="ff5f6876">
            Övriga punkter
          </note>
          <note n="612a5250">
            Punkt 1
          </note>
          <note n="3105b25f">
            Punkt 3
          </note>
          <note n="2ff89f60">
            Punkt 4
          </note>
          <note n="1070c517">
            Punkt 5
          </note>
          <note n="ff5f6876">
            Övriga punkter
          </note>
          <note n="612a5250">
            Punkt 1
          </note>
          <note n="2ff89f60">
            Punkt 4
          </note>
          <note n="1070c517">
            Punkt 5
          </note>
          <note n="ff5f6876">
            Övriga punkter
          </note>
          <note n="0ff74463">
            Punkt 2
          </note>
          <note n="1070c517">
            Punkt 5
          </note>
          <note n="43a3fe3a">
            Punkt 9
          </note>
          <note n="d20eb941">
            Punkt 10
          </note>
          <note n="7b286b04">
            Punkt 11
          </note>
          <note n="ff5f6876">
            Övriga punkter
          </note>
          <note n="612a5250">
            Punkt 1
          </note>
          <note n="0ff74463">
            Punkt 2
          </note>
          <note n="ec05658d">
            Punkterna 35
          </note>
          <note n="5fb885ce">
            13 § Bordläggning
          </note>
          <note n="b84104c8">
            Anmäldes och bordlades
          </note>
          <note n="22ad63e1">
            14 § Anmälan om interpellationer
          </note>
          <note n="eeaf4de9">
            Anmäldes att följande interpellationer framställts
          </note>
          <note n="0cbf8684">
            den 25 januari
          </note>
          <note n="1e3f97fb">
            Maria Hassan
          </note>
          <note n="64f6ff8f">
            Sven Gunnar Persson
          </note>
          <note n="979ff72f">
            Interpellationerna redovisas i bilaga som fogats till riksdagens
            snabbprotokoll tisdagen den 31 januari.
          </note>
          <note n="9182cd72">
            15 § Anmälan om frågor för skriftliga svar
          </note>
          <note n="a0a5e0a5">
            Anmäldes att följande frågor för skriftliga svar framställts
          </note>
          <note n="0cbf8684">
            den 25 januari
          </note>
          <note n="2a18a899">
            Lars Tysklind
          </note>
          <note n="1a105592">
            Jan Emanuel Johansson
          </note>
          <note n="78a2b83a">
            Joe Frans
          </note>
          <note n="d20b5dc4">
            Per Bill
          </note>
          <note n="d7f42c03">
            Ewa Thalén Finné
          </note>
          <note n="2dd7c3c1">
            Erling Wälivaara
          </note>
          <note n="ea186b50">
            Krister Hammarbergh
          </note>
          <note n="bbf2b7c3">
            Ulla Hoffmann
          </note>
          <note n="69c71424">
            Birgitta Ohlsson
          </note>
          <note n="b0f1729c">
            Frågorna redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note n="dd1e8b28">
            16 § Anmälan om skriftliga svar på frågor
          </note>
          <note n="90ba760c">
            Anmäldes att skriftliga svar på följande frågor inkommit
          </note>
          <note n="0113b3c9">
            den 24 januari
          </note>
          <note n="fb969f09">
            Ulf Sjösten
          </note>
          <note n="0cbf8684">
            den 25 januari
          </note>
          <note n="762c8c10">
            Anna Grönlund Krantz
          </note>
          <note n="2dbd83ba">
            Anita Brodén
          </note>
          <note n="7fb2f151">
            Anne-Marie Ekström
          </note>
          <note n="ea186b50">
            Krister Hammarbergh
          </note>
          <note n="74b94a11">
            Gunnar Nordmark
          </note>
          <note n="39eeac90">
            Åsa Domeij
          </note>
          <note n="1531964c">
            Susanne Eberstein
          </note>
          <note n="c13b7360">
            Ingegerd Saarinen
          </note>
          <note n="14af1c08">
            Magdalena Andersson
          </note>
          <note n="abe65c82">
            Jeppe Johnsson
          </note>
          <note n="bbaca79c">
            Bertil Kjellberg
          </note>
          <note n="fb969f09">
            Ulf Sjösten
          </note>
          <note n="fb969f09">
            Ulf Sjösten
          </note>
          <note n="fb969f09">
            Ulf Sjösten
          </note>
          <note n="face1c31">
            Monica Green
          </note>
          <note n="a6236516">
            Gunilla Tjernberg
          </note>
          <note n="584c6d4c">
            Cecilia Wigström
          </note>
          <note n="bbaca79c">
            Bertil Kjellberg
          </note>
          <note n="8f8f0d0d">
            Christin Hagberg
          </note>
          <note n="ee0d0ccf">
            Sven Bergström
          </note>
          <note n="58360597">
            Hans Backman
          </note>
          <note n="762c8c10">
            Anna Grönlund Krantz
          </note>
          <note n="ea186b50">
            Krister Hammarbergh
          </note>
          <note n="955ffe43">
            Gabriel Romanus
          </note>
          <note n="d20b5dc4">
            Per Bill
          </note>
          <note n="370143e7">
            Eva Arvidsson
          </note>
          <note n="55daecd9">
            Tina Acketoft
          </note>
          <note n="2dbd83ba">
            Anita Brodén
          </note>
          <note n="fcec7771">
            Christer Nylander
          </note>
          <note n="cc32528c">
            Lena Adelsohn Liljeroth
          </note>
          <note n="be288dd0">
            Ragnwi Marcelind
          </note>
          <note n="88511d90">
            Rigmor Stenmark
          </note>
          <note n="14afd906">
            Jörgen Johansson
          </note>
          <note n="4aa0f083">
            Inger Gustafsson
          </note>
          <note n="bfe6c77f">
            Karin Pilsäter
          </note>
          <note n="cc32528c">
            Lena Adelsohn Liljeroth
          </note>
          <note n="8eeef738">
            Svaren redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note n="b70de0fc">
            17 § Kammaren åtskildes kl. 16.34.
          </note>
          <note n="3d0f74cb">
            Förhandlingarna leddes
          </note>
          <note n="ce09b283">
            /Monica Gustafson
          </note>
        </div>
      </body>
    </text>
  </TEI>
</teiCorpus>
