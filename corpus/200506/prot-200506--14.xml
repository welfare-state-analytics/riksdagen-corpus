<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--14</head>
          <docDate when="2005-10-13">2005-10-13</docDate>
        </div>
      </front>
      <body>
        <div>
          <note n="5b459f00">
            ﻿
          </note>
          <note n="2f80951d">
            Riksdagens protokoll
          </note>
          <note n="6d1ada18">
            2005/06:14
          </note>
          <note type="date" n="acd29c9f">
            Torsdagen den 13 oktober
          </note>
          <note n="72d27275">
            Kl. 11:00 - 21:01
          </note>
          <note n="e3e8e3a3">
            1 § Särskild debatt om den psykiatriska vården
          </note>
          <note type="speaker" n="edad1597">
            Anf. 1 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-277bba33db207394-0" n="1473f25a">
            <seg n="b3dfe339">
              Herr talman! Psykisk sjukdom kan betraktas som en folksjukdom
              eftersom det är så vanligt. Vart femte besök på vårdcentralerna
              görs av personer som har en psykisk störning. Det här är ett väldigt
              utbrett problem i samhället. Därför är det viktigt att debatten
              om den psykiatriska vården och omsorgen om psykiskt sjuka och
              funktionshindrade innehåller tillräckligt många nyanser. Ibland
              blir debatten svart eller vit. Jag hoppas att vi kan föra en debatt
              som är både svart och vit och som också innehåller nyanserna däremellan,
              för så ser bilden ut.
            </seg>
            <seg n="a9bc178d">
              En av de svarta bilderna är att många människor med psykisk sjukdom,
              alltför många, inte får den vård och omsorg, det boende och den
              sysselsättning som man har rätt till och som man behöver. Detta
              är ett mycket allvarligt problem.
            </seg>
            <seg n="0c83e88d">
              Man kan fråga sig varför resurserna till psykiatrin inte har
              ökat på samma sätt som resurserna till övriga delar av sjukvården
              när nu sjukvårdshuvudmännen har fått en förbättrad ekonomisk situation.
              Man kan också fråga sig varför vi i dag inte har en tillräckligt
              bra bild över hur kvaliteten och resultaten inom psykiatrin fungerar.
              Vi har ännu inte några välutvecklade kvalitetsregister till exempel.
            </seg>
            <seg n="7b98a82f">
              Det här är ett område där det definitivt krävs åtgärder för att
              förbättra situationen. Samtidigt är det viktigt att komma ihåg
              att den psykiatriska vården naturligtvis i många avseenden är
              mycket framgångsrik. Många människor blir bra från sin psykiska
              sjukdom och blir friska igen. Många människor får en behandling,
              vård och omsorg som gör att de kan leva ett mycket gott och rikt
              liv med sin psykiska sjukdom. Det här är också viktigt att komma
              ihåg.
            </seg>
            <seg n="cfc0d3fc">
              Psykiatrireformen innebar i sig ett väldigt stort framsteg. Jag
              menar att det var enormt viktigt att så många människor fick möjlighet
              att leva ett eget liv där de i större utsträckning kan styra över
              sitt eget liv, eget boende, ta emot egna vänner och själva gå
              ut i köket att göra sig en macka när de är sugna på det. Det är
              viktiga aspekter som psykiatrireformen möjliggjorde, och det är
              jag stolt över.
            </seg>
            <seg n="e7536e1d">
              Samtidigt finns det många tillkortakommanden. Kommunerna framför
              allt har inte, och inte heller landstingen, levt upp till de krav
              och förväntningar som psykiatrireformen innebar och ställde. Det
              har nyligen kommit en rapport, en mycket grundlig granskning,
              som Socialstyrelsen tillsammans med länsstyrelserna har gjort.
              Det är en mycket bra rapport. Man har gått djupt in i frågorna,
              och man har också tagit till sig möjligheten att ha en nyanserad
              bild. Man har ställt sig på brukarnas sida och antagit deras perspektiv.
              Det tycker jag är väldigt viktigt i den här rapporten.
            </seg>
            <seg n="a35fc2c8">
              Rapporten visar på några alarmerande saker, till exempel att
              man ute i kommunerna har väldigt dålig kunskap om vilka medborgare
              man har som har behov av vård, stöd och omsorg på grund av sin
              psykiska sjukdom eller psykiska funktionshinder. Det saknas ofta
              planering och uppföljning av verksamheten, och det är dålig samordning
              mellan olika verksamhetsdelar inom kommunen men också mellan kommuner
              och landsting. Det är ett mycket ojämnt resultat, dels mellan
              kommuner, dels inom en och samma kommun där vissa individer får
              ett väldigt bra stöd och andra inte får det.
            </seg>
            <seg n="dd9603e9">
              Den här situationen är naturligtvis inte acceptabel. Det som
              dock är positivt i rapporten och som man lyfter fram är att det
              finns ett antal områden där det fungerar eller fungerar bra. Det
              är ju bra. Men man visar också på att själva tillsynen har förbättrat
              situationen. Det finns flera exempel i rapporten där just den
              statliga uppmärksamheten på tillsynen från Socialstyrelsen och
              länsstyrelserna i sig har lett till påtagliga förbättringar av
              verksamheten.
            </seg>
            <seg n="a8edb6e2">
              Jag tycker också att det är intressant att det är en så tydlig
              signal från kommunerna att man efterfrågar ökad statlig styrning
              i de här frågorna. Det är inte så ofta vi får den signalen från
              kommunsektorn mot den statliga nivån. Det tycker jag att vi ska
              ta på allvar.
            </seg>
            <seg n="96327f2f">
              För att vi ska lyckas utveckla psykiatrin och den psykiatriska
              omsorgen är det några områden som man behöver lyfta fram. Det
              handlar naturligtvis om resurserna. Vi har ökat resurserna till
              kommuner och landsting med 50 miljarder i statsbidrag de senaste
              tio åren. Trots det har vi inte haft en tillräckligt positiv utveckling
              av resurserna för psykiatrin.
            </seg>
            <seg n="3b47ac52">
              Kompetensutveckling av personalen är en viktig fråga, liksom
              samverkan mellan kommuner och landsting, utvecklandet av att kvalitetsregister,
              samverkan med brukarna, en integrerad behandling, både psykiatri
              och beroendeproblematik, boende, stärkande av de psykiskt funktionshindrades
              rättigheter i samhället och av primärvårdens funktion och psykosociala
              kompetens, utvecklande av metoder och stärkt tillsyn.
            </seg>
            <seg n="7ff74f2c">
              Det finns flera områden där arbete redan pågår. Eftersom min
              talartid är slut får jag återkomma till det.
            </seg>
          </u>
          <note type="speaker" n="567c8a7d">
            Anf. 2 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-757e479e33909a7b-0" n="5c81599e">
            <seg n="1632c515">
              Herr talman! Risken att vi någon gång i livet drabbas av en depression
              som kräver behandling är 40 % för kvinnor och 20 % för män. En
              fjärdedel av alla förtidspensioner är relaterade till psykisk
              sjukdom. Psykisk sjukdom utgör ungefär hälften av all sjuklighet
              i vårt land. Det finns ungefär 35 000 personer som har schizofreni
              och 70 000 med manodepressiva sjukdomar. Schizofreni räknas till
              Sveriges tredje dyraste sjukdom alla kategorier.
            </seg>
            <seg n="ec77f6f0">
              Inom kriminalvården behöver väldigt många psykiatrisk vård. De
              vanligaste diagnoserna där är depression, ångest, psykos, personlighetsstörning
              och olika hjärnskadesyndrom. Kriminalvårdarnas utbildning i psykiatri
              inskränker sig i dag till bara några timmar.
            </seg>
            <seg n="31cf802c">
              Den vanliga psykiatriska vården i vårt land får stå tillbaka
              för den rättspsykiatriska, för den äter upp resurserna i de lokala
              landstingen. Vanliga psykiskt sjuka får inte tillträde till vård,
              för andra är dömda till vård av domstol och går därför före till
              vårdplatserna. Så är det i mitt landsting i Jönköpings län, och
              så är det på andra ställen också.
            </seg>
            <seg n="ad2a99bd">
              I januari i år meddelade Vägverket att det är färre än 500 personer
              som dog i trafiken förra året. Men under 2002 var det nästan 1
              500 personer som tog sitt liv. Tre gånger fler tar sitt liv än
              som dör i trafiken, men det finns ingen nollvision kring självmord.
            </seg>
            <seg n="454bae9b">
              Herr talman! Regeringen tvår sina händer och hänvisar till att
              det finns en psykiatriutredare. Nu har vi en psykiatriutredare
              som ska vara den som har svar på alla våra svåra frågor, men inte
              nu, sedan, efter valet. Regeringen har ansvaret men tar det inte.
              Man hänvisar till någon annan. Men nog är det en händelse som
              ser ut som en tanke att utredarens uppdrag upphör den 1 november
              2006, en månad efter valet.
            </seg>
            <seg n="c9d1abd1">
              Herr talman! Vi moderater anser att det borde vara ett absolut
              krav att människor inte ska behöva cirkulera i systemet år efter
              år utan att ha en ordentlig diagnos. Vi anser att varje patient
              ska ha rätt till en diagnos inom tre månader. Så är det inte i
              dag. Men det borde väl vara ett minimikrav. Hur ska någon kunna
              få adekvat hjälp om man inte vet vad man ska ha hjälp för?
            </seg>
            <seg n="6c97097a">
              Det dubbla huvudmannaskapet för den psykiatriska vården, det
              delade ansvaret för patienterna som finns, måste åtgärdas. Det
              brister alldeles för mycket i samverkan, om den över huvud taget
              finns. Och alldeles för ofta söker man från de olika huvudmännens
              sida att slippa det egna ansvaret och kostnaden för att i stället
              vältra över det på någon annan. Det rimliga borde vara en huvudman
              som har det totala ansvaret för att bemöta en utsatt grupp människor.
              En nationell finansiering där pengarna följer patienten är, anser
              vi moderater, en garant för att slippa övervältringar mellan olika
              aktörer.
            </seg>
            <seg n="53648fdc">
              Det finns människor som utestängs från arbetsmarknaden och får
              en grogrund för utanförskap. Alla människor klarar inte ett arbete
              på heltid. De klarar inte heller deltidsarbete. Men alla behöver
              en meningsfull dag, något som väntar, någonstans att gå, en sysselsättning.
            </seg>
            <seg n="2fa14edc">
              Moderaterna har ett förslag till nystartsjobb som vi lägger fram
              tillsammans med övriga partier i alliansen och som är en politik
              för fler i arbete. Det innebär att man sänker sociala avgifter
              för personer som har svårt att själva hitta fäste på arbetsmarknaden.
            </seg>
            <seg n="aa4255e1">
              Men sedan finns det andra personer som har psykiska funktionshinder
              och som inte klarar av någon form av arbete men för vilka det
              är oerhört viktigt med ett dagligt arbete. Ideella organisationer,
              typ Fountain House, underlättar för personer med psykiska funktionshinder,
              och de ska ha ett rejält stöd för att kunna fortsätta.
            </seg>
            <seg n="2e8f2219">
              Herr talman! Det är 25 % av rättspsykiatriskt undersökta män
              som har diagnosen adhd-relaterade problem utan att de någon gång
              har fått diagnos och hjälp, detta trots att de under uppväxten
              har varit i kontakt med barn- och ungdomspsykiatrin. Det finns
              andra studier som visar att 40 % av de här männen dessutom är
              dyslektiker. Om de som barn hade fått den hjälp de behövde i form
              av läkemedel, hjälp mot dyslexi eller annan sorts stöd hade man
              med stor sannolikhet kunnat minska det troliga för barnen att
              i framtiden bli misstänkta för allvarliga brott och också bli
              föremål för rättspsykiatriska undersökningar.
            </seg>
            <seg n="96671ade">
              Herr talman! Vi moderater anser att alla barn som lämnar grundskolan
              ska ha lärt sig att läsa, räkna och skriva. Barn med dyslexi som
              får möjligheten att lära sig läsa på rätt sätt och barn med en
              neurologisk diagnos som adhd eller damp som får lotsning genom
              skolan och som klarar av det skulle ge oss färre barn som i vuxen
              ålder blir missbrukare eller som sitter i våra fängelser. Kalla
              det gärna att göra en haveriutredning för varje barn, för om inget
              görs är risken stor att hela livet för många av dem blir ett enda
              haveri.
            </seg>
            <seg n="c3de0992">
              Herr talman! Regeringen är stolt, men inte nöjd. Men vi ställer
              ändå frågorna: Varför har man inte gjort något tidigare? Varför
              ska vi tro att den här regeringen kommer att lyckas i morgon?
              Och varför ska svenska folket tro på en regering som haft chansen
              de senaste tio elva åren, men inte lyckats?
            </seg>
          </u>
          <note type="speaker" n="f0bbbeb8">
            Anf. 3 ERIK ULLENHAG (fp):
          </note>
          <u who="erik_ullenhag_f3fec1" xml:id="i-20180cbdf27d7089-0" n="dfcefe78">
            <seg n="cdb4f1c8">
              Herr talman! Trots att vi har världens högsta skatter i detta
              land har vi inte världens bästa välfärd. Det finns massor av människor
              som lever i vad Folkpartiet brukar kalla det glömda Sverige. Vi
              möter några av dem som har drabbats allra värst när vi går ut
              på gatorna i Helsingfors, hemlösa i kombination med psykisk sjukdom
              i kombination med missbruk. Vi ser människorna i självmordsstatistiken,
              och vi vet att en absolut majoritet av de människor som begår
              självmord har en psykisk sjukdom.
            </seg>
            <seg n="74c1fa89">
              Vi ser den skam som människor känner inför psykisk sjukdom. Man
              har kommit fram till att av dem som har diagnosen depression i
              Helsingforss län var det bara 40 % som sökte vård, och av dem
              var det bara 50 % som fick en adekvat vård, det vill säga att
              var femte med depression fick vård.
            </seg>
            <seg n="93633622">
              5 % av tjejerna som är mellan 15 och 25 år har ätstörningar,
              unga tjejer skär sig, unga killar känner hopplöshet inför framtiden.
              Ändå finns inte välfärden där.
            </seg>
            <seg n="c3d013bf">
              Varför är det så? Jag tror tyvärr att förklaringen är ganska
              enkel. Vi har ett regeringsparti i Sverige, Socialdemokraterna,
              där man är oerhört skickliga på att vinna val, oerhört skickliga
              på att i valrörelser lova röstvinnande reformer för medelklassen,
              oerhört skickliga på att lyssna på människor som har stora, starka
              organisationer bakom sig. Men trots världens högsta skattetryck
              klarar man inte dem som har allra störst behov av välfärden, de
              som hamnar i det glömda Sverige.
            </seg>
            <seg n="b45d9217">
              Därför är jag glad för att vi i dag, på de borgerliga partiernas
              initiativ, lyfter upp psykiatrin och dem som drabbas till debatt.
              Det blev ju en stor psykiatridebatt för ett par år sedan. Men
              då berodde det på ett par uppmärksammade våldsdåd som ledde till
              något slags allmän moralpanik i samhället. Det var en mediedebatt
              som handlade om att alla psykiskt sjuka är farliga, när vi vet
              att den absoluta majoriteten inte är det. Det ledde till slutsatser
              som att psykiatrireformen, som genomfördes när Folkpartiet satt
              i Socialdepartementet, var fel. Den psykiatrireform som handlade
              om att psykiskt sjuka ska kunna leva ett normalt liv, den psykiatrireform
              som handlar om att det är bättre med öppenvård än med slutenvård
              var inte fel.
            </seg>
            <seg n="ddca6bc5">
              Jag träffade häromdagen chefen för psykiatrin vid Akademiska
              sjukhuset i Uppsala. Han berättade för mig hur det var när han
              började som psykiatriker, hur han besökte Kronåsens sjukhus i
              Uppsala, där barn mellan 6 och 14 år med psykiska problem satt
              oavbrutet inspärrade på institution.
            </seg>
            <seg n="084b8672">
              Psykiatrireformen var riktig. Ändå ser vi stora brister, men
              de har andra förklaringar. Bristerna kommer vi att återkomma till
              i debatten.
            </seg>
            <seg n="b6878f63">
              Köerna till barn- och ungdomspsykiatrin är oacceptabla. Tusentals
              utskrivna patienter från slutenvård får inte den hjälp de behöver.
              Dödligheten bland psykiskt sjuka är mycket högre än vad den borde
              behöva vara. Trycket på de få slutenvårdsplatser som finns kvar
              är väldigt hårt.
            </seg>
            <seg n="73eed574">
              Den första frågan handlar om att klara att prioritera, klara
              att se till att vi faktiskt satsar våra välfärdsmiljarder rätt.
            </seg>
            <seg n="b72bbe46">
              Folkpartiet har i sitt budgetalternativ anslagit 1,3 miljarder
              extra de närmaste åren utöver regeringens för särskilda satsningar
              på psykiatrin. Dessutom har vi i våra interna beslutsprocesser
              sagt att varje folkpartist på varje nivå ska prioritera människorna
              i det glömda Sverige. Såväl i landsting som i kommuner ska psykiatrin
              prioriteras. Hur de extra pengarna från staten ska användas måste
              i väldigt hög grad beslutas lokalt.
            </seg>
            <seg n="06774bb1">
              Men några saker vet vi. Vi vet att det behövs tidiga insatser,
              att det finns behov av en upprustad skolhälsovård och en skolsköterska
              som ser elever som håller på att gå in i en depression eller har
              andra problem. Och vi måste väl rimligen komma åt köerna till
              barn- och ungdomspsykiatrin. Att barn får vänta under mycket lång
              tid i ett läge där vi vet att det kan vara livsavgörande att få
              rätt behandling för en psykisk sjukdom kan vi aldrig acceptera.
              Vi vill därför ha en vårdgaranti till barn- och ungdomspsykiatrin.
            </seg>
            <seg n="702dde17">
              Vi måste också förbättra tillgängligheten till den psykiatriska
              vården. Det handlar om en klassisk tanke, husläkartanken, för
              att få in psykiatrin även i den vanliga vården. Det handlar om
              att införa mobila team, telefonrådgivning, dygnetruntservice så
              att den som går in i en depression eller har andra problem har
              någon att nå dygnet runt, för det kanske inte hjälper att möta
              en telefonsvarare.
            </seg>
            <seg n="c42ff30f">
              Det handlar också om att öka samordningen. På något sätt är det
              så märkligt att i ett av världens mest genomorganiserade länder,
              som Sverige är, klarar inte olika aktörer att ta ett helhetsansvar.
              Det handlar om gemensamma nämnder för landsting och kommuner,
              om trygghetskvitto för den som har varit i slutenvård så att man
              vet att vården faktiskt fortsätter när man blir utskriven och
              så att det inte är som i dag, att många av självmorden begås just
              när man lämnat en slutenvårdsplats.
            </seg>
            <seg n="b1f42ea8">
              Vi måste se till att få fram specialistvård för dem som drabbats
              allra hårdast och som i dag får allra minst stöd, människor med
              psykisk sjukdom i kombination med missbruk.
            </seg>
            <seg n="558aced2">
              Sedan ska vi hela tiden ha utgångspunkten att människor med psykiska
              sjukdomar och psykiskt funktionshindrade i så hög grad som möjligt
              måste kunna leva ett normalt liv. Då är den granskning från Socialstyrelsen
              och länsstyrelserna, som Ylva Johansson tog upp, mycket bekymmersam.
              Varannan psykisk funktionshindrad har inte en sysselsättning.
              Här vore det rimligt att införa en sysselsättningsgaranti som
              gäller för andra funktionshindrade i LSS.
            </seg>
            <seg n="2b1009f4">
              Sedan behöver vi också fundera en del på vad vi gör med människor
              som är farliga för sig själva eller för andra. Vi tror att det
              kan behövas några fler slutenvårdsplatser. Vi tror att det kan
              behövas nya möjligheter att använda tvångsåtgärder i öppenvård.
              Vi tror att vi ska fundera på hur lagen om psykiatrisk tvångsvård
              tillämpas. Blev det som vi hade tänkt oss?
            </seg>
            <seg n="e0705518">
              Det vi kan garantera är att en röst på Folkpartiet i nästa års
              val är en röst på ett parti som faktiskt klarar av att prioritera
              även de människor som i dag, efter mer än tio års socialdemokratiskt
              styre, lever i det glömda Sverige.
            </seg>
          </u>
          <note type="speaker" n="91b6e067">
            Anf. 4 CHATRINE PÅLSSON (kd):
          </note>
          <u who="chatrine_palsson_167827" xml:id="i-80125725afce7baa-0" n="d0cd3635">
            <seg n="398256d9">
              Herr talman! Kära vänner som lyssnar på den här debatten! I dag
              har vi en oerhört viktig debatt ur ett etiskt perspektiv. Det
              handlar om människor som inte själva kan, orkar eller har möjlighet
              att tala för sig. Det handlar om oss människor när vi hamnar i
              de allra mest utsatta, svåra, situationerna under livsfärden.
              Det handlar om människor med psykisk sjukdom som ofta känner sig
              mindervärdiga och missanpassade och skäms över att de blivit psykiskt
              sjuka. Därför handlar det om det civiliserade samhällets viktigaste
              fråga; att vi som politiker lyfter fram den här gruppen av människor
              som är sjuka.
            </seg>
            <seg n="867c85f6">
              År 1997 fattade riksdagen ett oerhört viktigt beslut. Vi fattade
              det så kallade prioriteringsbeslutet. Enligt det tillhör människor
              med nedsatt autonomi, som man säger, prioriteringsgrupp 1. Och,
              vänner, vi kan tyvärr bara konstatera att man inte har följt detta.
              2005, alltså åtta är efteråt, har vi en oerhört bristande psykiatrisk
              vård i Sverige. Det beklagar jag.
            </seg>
            <seg n="5344b3aa">
              Det var att Socialstyrelsens rapport kom och att länsstyrelserna
              var oerhört oroade, som också Erik Ullenhag tog fram här, som
              egentligen var utgångspunkten för att de fyra borgerliga partierna
              skrev till talmannen om den här debatten.
            </seg>
            <seg n="a5f4a731">
              Jag vill ägna mina minuter här åt att tala om våra barn. Folkhälsorapporter
              har under flera år sagt att den kroppsliga hälsan hos våra barn
              är god. Men den psykiska hälsan är nedgående. Den är alltså försämrad.
              I en rapport, 2004:6, Centrum för folkhälsa , ansåg 95 % av de
              tillfrågade att den påtagliga stressen bland elever har ökat under
              den senaste tioårsperioden. 91 % såg ökande koncentrationssvårigheter
              och 81 % redovisade ökad nedstämdhet. 77 % rapporterade om ökad
              aggressivitet och mer utagerande beteende. 70 % såg ökade problem
              med dålig självkänsla. Försäljningen av antidepressiva läkemedel
              till 1519-åringar har fördubblats mellan 1999 och 2003. Dessa
              uppgifter kommer från rapporten.
            </seg>
            <seg n="19d58c76">
              Kristdemokraterna har upprepade gånger talat om barn som en av
              samhällets allra viktigaste frågor. Vi vet att barnpsykiatrin
              har stora problem. Barnombudsmannen har gjort två olika kontroller,
              en 2002 och en 2005, som visar att 90 av 113 barnpsykmottagningar
              har upp till tre månaders väntetid för det första besöket för
              att inte tala om dem som bedöms behöva ha sluten psykiatrisk vård.
              De kan få vänta upp till både ett och två år. Under den tiden
              vet vi att det inte bara är det mentala välbefinnandet som kan
              försämras. Också den normala utvecklingen blir lidande av detta.
            </seg>
            <seg n="c3c75ef1">
              På Kumlaanstalten har Christina Doctare, som har jobbat mycket
              med de här frågorna, sagt att 40 % av dem som sitter på Kumlaanstalten
              och har begått svåra brott har neuropsykiatriska funktionshinder.
              Hur många av dem hade vi sluppit ha på Kumla om samhället hade
              kunnat ge adekvat vård? Många av de här neuropsykiatriska problemen
              vet vi leder till aggressivitet, leder till kriminalitet och missbruk.
              Det vet vi redan i dag. Vad gör vi åt detta?
            </seg>
            <seg n="5fb2cc28">
              Jag tycker att det är besynnerligt att regeringen inte har gjort
              något. Jag tycker att det är besynnerligt att regeringen gång
              på gång skyller ifrån sig. Det är någon annans fel även om vi
              ibland hör att Ylva Johansson vill lägga fram åtgärder. Nu är
              det bråttom. Det är kris. Vi är tvungna att se konkreta förslag,
              och jag vill gärna ge några tips.
            </seg>
            <seg n="0630b2cf">
              För det första måste vi ha som princip att åtgärder ska vidtas
              snabbt när vi ser att en pojke eller flicka har avvikande beteende.
              Vi måste upprusta barn- och ungdomspsykiatrin. Av det skälet har
              Kristdemokraterna lagt 900 miljoner mer än regeringen under en
              treårsperiod i vår förra budget och 400 miljoner den här gången.
              Vi anser att det är självklart att barnspsykiatrin måste rustas
              upp. Vi tycker att det ska finnas ett barnpsykiatriskt, neuropsykiatriskt
              diagnosteam i varje län, där man har ett mångprofessionellt arbetslag
              dit föräldrarna och familjen utan remiss kan vända sig om de upptäcker
              att Kalle eller Anna har ett avvikande beteende. Självklart måste
              vi också ha en bättre utbildning för alla som jobbar med barn
              så att man upptäcker när någonting är snett.
            </seg>
            <seg n="3b2cd61f">
              Nu är min talartid slut, herr talman, men jag och många med mig
              fällde många tårar när vi fick höra om Måns situation de senaste
              dagarna. Det är ett fall där någon i flera år har mått oerhört
              dåligt av mobbning. Vi kan bara fråga oss: Hur är utbildningen
              om man inte vidtar åtgärder när man ser att ett barn mår så dåligt?
            </seg>
          </u>
          <note type="speaker" n="affda0a0">
            Anf. 5 ELINA LINNA (v):
          </note>
          <u who="elina_linna_f9793a" xml:id="i-3bd639005398304b-0" n="aa8cef69">
            <seg n="b3c5f285">
              Herr talman! De senaste 3040 åren har psykiatrin genomgått stora
              organisatoriska och innehållsmässiga förändringar. De förändringar
              som skett har visserligen förbättrat levnadsvillkoren för människor
              med psykiska problem, men de är långt ifrån tillräckliga. Det
              finns fortfarande mycket kvar att göra för att tillgodose och
              garantera människor med psykisk ohälsa en god vård på samma sätt
              som när vi drabbas av ohälsa av fysisk karaktär. Det är inte heller
              enbart en vårdfråga utan det handlar fortfarande om attityder,
              om samhällets syn på psykiskt sjukdom. I mitt anförande kommer
              jag att ta upp några förslag till förbättringar som Vänsterpartiet
              har både utifrån vård- och attitydperspektivet.
            </seg>
            <seg n="38d8a1a4">
              Det var en stor omställning när de stora mentalsjukhusen lades
              ned. Sundby sjukhus i Strängnäs var det första i mitten av 80-talet.
              En självklar följd var att antalet vårdplatser minskade. Motiven
              bakom minskningen av vårdplatser var då såväl medicinska, nya
              och effektivare behandlingsmetoder, som ideologiska.
            </seg>
            <seg n="fe90547d">
              De senaste årens minskning av antalet vårdplatser har däremot
              skett huvudsakligen av ekonomiska skäl, och flera har genomförts
              snabbare än uppbyggnaden av andra stödinsatser. I stället har
              psykiatrins andel av kostnaderna för hälso- och sjukvården minskat
              från ca 11 % till 8 % under de senaste åren. Därför är den statliga
              ekonomiska satsning på psykiatrin i år och nästa år, som Vänsterpartiet
              gjort tillsammans med regeringen och Miljöpartiet, ett viktigt
              steg i rätt riktning. Samtidigt får kommuner och landsting ökade
              generella resurser, och vi menar att de har ansvar för att komplettera
              satsningen på psykiatrin så att kvaliteten och tillgängligheten
              i psykiatrin förbättras.
            </seg>
            <seg n="5a08af9c">
              Den psykiatriska vårdens status behöver höjas. Hur ska vi kunna
              göra det? Vänsterpartiet anser att det behövs en nationell handlingsplan
              för psykiatrin, såväl inom landstingen som i kommunerna, där även
              barn- och ungdomspsykiatrin inkluderas. En nationell handlingsplan
              skulle enligt vår mening innebära en möjlighet att strukturerat
              driva psykiatrin framåt och skapa en samling kring gemensamma
              mål. Vi menar att en nationell handlingsplan kan bidra till att
              synliggöra psykiatrins behov och till att till exempel lyfta fram
              vad som behöver göras för att rekrytera kompetent personal i framtiden.
            </seg>
            <seg n="91f318fe">
              När vi talar om kompetens inom den psykiatriska vården vill jag
              lyfta fram en behandlingsform som vi anser är underdimensionerad,
              nämligen psykoterapi. Vi kan konstatera att det medicinska och
              farmakologiska synsättet dominerar framför ett psykologiskt förhållningssätt.
              Min mening är inte att ta ställning för den ena eller den andra
              behandlingsmetoden, men jag vill understryka behovet av en helhetssyn
              och tillgång till olika behandlingsmetoder. Tillgången till psykoterapi
              får inte bli en kostnadsfråga för personen med psykisk ohälsa.
            </seg>
            <seg n="bdbc0169">
              Studier visar att höga egenavgifter för psykoterapi ställer denna
              behandling utom räckhåll för dem som behöver den mest. Själv tänker
              jag på ungdomar som lider av psykisk ohälsa, 20 % av kvinnorna
              i åldern 1829 upplever nedsatt psykiskt välbefinnande. De så kallade
              SSRI-preparaten räcker inte som enda behandlingsalternativ. Vänsterpartiet
              anser att den offentliga vården måste utvecklas så att fler psykoterapeuter
              finns tillgängliga för såväl kort- som långtidsbehandling.
            </seg>
            <seg n="f7d7b012">
              I all psykiatrisk hälso- och sjukvård har språket en central
              roll. Det är genom orden som patienten ger behandlaren en möjlighet
              till insikt i de behov hon eller han har. Orden är också behandling.
              Det är därför viktigt att psykiatrin tar hänsyn till och utvecklas
              så att de svenskar som inte har svenska som modersmål också ges
              möjlighet till god psykiatrisk vård. De nationella minoriteterna
              och människor med annat etniskt ursprung än svenskt måste kunna
              få vård på sitt modersmål.
            </seg>
            <seg n="592ac435">
              Herr talman! Patientens möjligheter och rätt till inflytande
              inom all hälso- och sjukvård behöver utvecklas. Men här som i
              många andra fall befinner sig de psykiskt sjuka i underläge. Jag
              ska exemplifiera mitt påstående med rätten till en förnyad medicinsk
              bedömning. Enligt hälso- och sjukvårdslagen ska landstingen erbjuda
              följande:
            </seg>
            <seg n="87551f57">
              ge en patient med livshotande eller särskilt allvarlig sjukdom
              eller skada att inom eller utom det egna landstinget få en förnyad
              medicinsk bedömning
            </seg>
            <seg n="48c180be">
              En sjukdomsgrupp som lyser med sin frånvaro till förnyad medicinsk
              bedömning är människor med schizofreni. Enligt Vänsterpartiets
              mening är det en allvarlig brist då just schizofreni ofta är förenad
              med livslångt lidande. Vi anser att lagen måste ses över.
            </seg>
          </u>
          <note type="speaker" n="64601b3f">
            Anf. 6 KENNETH JOHANSSON (c):
          </note>
          <u who="kenneth_johansson_7d251e" xml:id="i-de256ae1428b936b-0" n="4a5f346d">
            <seg n="7d2350ff">
              Herr talman! Kära åhörare! För många personer blev psykreformen
              en befrielse. De fick komma ut från institutionerna och möttes
              av ett bra stöd från socialtjänsten och den öppna psykiatrin.
              Men alltför många hamnade och hamnar mellan stolarna, i ett ingenmansland
              mellan kommunernas ansvar för den sociala omsorgen och landstingens
              ansvar för den psykiatriska vården.
            </seg>
            <seg n="7d411cfb">
              Människor med svåra problem och svag social förankring lämnas
              ensamma med psykiska smärtor och stort utanförskap, ofta förvärrat
              av drogmissbruk och hemlöshet. Vi har så många exempel i Välfärdssverige
              2005 på människor som far illa och lever ett ovärdigt liv. En
              konsekvens är en skrämmande stor dödlighet för de värst drabbade:
              Det är svårt för en hemlös drogberoende och psykotisk person att
              leva fram till sin 50-årsdag.
            </seg>
            <seg n="76bae132">
              Och under tiden har vi diskuterat de här frågorna. Vi har diskuterat
              men utan att regeringen har gjort något. Psykiskt sjuka har inte
              fått någon större del av regeringens generöst utmätta valfläsk
              till medelklassen. I en välfärdsstat vars huvudsakliga fokus alltmer
              har blivit att hålla alla röststarka grupper på gott humör har
              de hemlösa och psykiskt sjuka blivit styvbarnen som inte släppts
              in i stugvärmen.
            </seg>
            <seg n="ba605209">
              Regeringen har fått flera chanser att göra något åt psykiatrin.
              Centerpartiet var bland annat med och sparade in pengar vid 1999
              års blocköverskridande uppgörelse kring hälso- och sjukvårdens
              utveckling, där socialministern bland annat lovade att psykiatrin
              skulle bli ett av de prioriterade områdena. Men vad hände egentligen?
              Ja, alldeles för lite, och det är regeringens fel!
            </seg>
            <seg n="41813b1f">
              Att rehabilitera och stödja psykiskt funktionshindrade hör helt
              klart till de allra viktigaste humanitära uppgifterna. Det finns
              dock alternativ till den handlingsförlamning som präglat regeringens
              insatser.
            </seg>
            <seg n="9fec2d50">
              För det första: Lös samarbetssvårigheterna mellan landstingens
              psykiatri och kommunernas socialtjänst. Om det krävs så måste
              ansvarsfrågan ses över. Men tillåt först en verklig finansiell
              samordning. Ta initiativ till regionala uppgörelser med tydligare
              ansvarsfördelning så att de psykiskt sjuka inte hamnar mellan
              stolarna. Även om psykvård, socialtjänst och missbrukarvård är
              kostsamma verksamheter så är det ändå så att samordnade insatser
              ger betydligt mer för pengarna än sporadiska insatser som bara
              rinner ut i sanden.
            </seg>
            <seg n="5e90c641">
              För det andra: Ge psykiatrin och socialtjänsten tillräckliga
              verktyg i lagstiftningen. Den som dyker upp på avstämningsmöten
              och som tar sin medicin kan vistas i frihet, men de som inte samarbetar
              måste i större utsträckning kunna omhändertas. Det krävs ett starkare
              lagligt skydd för anhöriga till våldsamma psykiskt sjuka. Vi behöver
              också fler platser i slutenvården, så att det faktiskt går att
              omhänderta och vårda personer som behöver det.
            </seg>
            <seg n="bd6af02e">
              För det tredje: Öka effektiviteten i psykiatrin. Gör uppdraget
              tydligt, ställ krav på resultat, och följ upp hur det går. Vi
              behöver mer engagemang, och vi behöver mer närvaro i den sociala
              verkligheten och i närsjukvården. Vi behöver också släppa in företagsamheten
              i psykiatrin. Entreprenörssjälarna personerna med det brinnande
              engagemanget ska inte kvävas av långa beslutskedjor och akademisk
              skråmentalitet.
            </seg>
            <seg n="0de33a2a">
              För det fjärde: Vi behöver en ökad närhet och en tillgängligare
              psykiatrisk vård. En väl fungerande närsjukvård med en personlig
              vårdkontakt kan hjälpa personer med lindriga psykiska problem
              att hitta rätt innan problemen blir för allvarliga. Men det kräver
              ett bättre samarbete mellan psykiatrin och närsjukvården. Ett
              bra exempel är Gagnefs vårdcentral i Dalarna. Där finns psykiatrin
              närvarande och kan på en gång kopplas in när det finns behov.
              Och där ser vi också resultat.
            </seg>
            <seg n="0f88eefc">
              Dessutom kan inte nog betonas betydelsen av förebyggande insatser,
              alldeles speciellt för barn och unga att ha kunskap, att ha beredskap,
              att tidigt ingripa, att backa upp familjer, att stödja anhöriga
              och det engagemang som finns i föreningslivet, i kyrkan, i civilsamhället.
            </seg>
            <seg n="db975a49">
              Ylva Johansson, du pratar vitt och brett om åtgärder inom psykiatrin
              och för övrigt även inom andra områden. Vi ser dig i tidningarna,
              men vi ser inte dina handlingar. Var är dina åtgärder? Hur länge
              tänker du vänta? Och, Ylva Johansson, är du beredd att prioritera
              arbetet med samhällets styvbarn?
            </seg>
          </u>
          <note type="speaker" n="307559f0">
            Anf. 7 JAN LINDHOLM (mp):
          </note>
          <u who="jan_lindholm_258194" xml:id="i-700643aff75ff21c-0" n="8ef14a17">
            <seg n="9b5302b0">
              Herr talman! Sverige är ett bra land att leva i. Vi har hört
              vår statsminister flera gånger inleda sina anföranden på det viset.
              Även från oppositionens sida, exempelvis i gårdagens partiledardebatt,
              har vi hört anföranden inledas på det sättet.
            </seg>
            <seg n="2f55aac4">
              Att Sverige är ett bra land att leva i kan vi väl alla vara överens
              om. Men visst finns det brister; det kommer vi nog alltid att
              anse. Att aldrig vara nöjd är en av de viktiga drivkrafterna bakom
              våra framsteg så här långt, och säkert är det en viktig kraft
              även för den framtida välfärdsutvecklingen.
            </seg>
            <seg n="57d6fb45">
              Att aldrig vara nöjd är också ett problem som vi måste lära oss
              att behärska. Ivern att bygga vidare på folkhemmet lyckoidealet,
              välfärden eller hur vi nu vill beskriva det riskerar att innebära
              att vi kör över framtida generationer, att vi kör över andra i
              vår närhet eller dem som lever i andra delar av vårt gemensamma
              jordklot men även att vi utarmar och föröder naturens biologiska
              mångfald.
            </seg>
            <seg n="83832bde">
              Ett sådant konstaterande kan inte tillåtas innebära att vi bara
              sätter oss ned och är nöjda om nu någon trodde det. Men vi måste
              vara väldigt noga med hur vi hanterar vår gemensamma vilja att
              göra saker bättre.
            </seg>
            <seg n="63deba4e">
              Visst finns det alltså brister. Det finns brister i trafiksäkerheten,
              i skolan, i läkemedelshanteringen, i hur polisen arbetar och så
              vidare. Den här debatten tolkar jag, herr talman, så att den tar
              en del av sin energi i konstaterandet av brister inom vården av
              de psykiskt funktionshindrade.
            </seg>
            <seg n="139f11a9">
              Vård och omsorg är ett område där det inte borde föreligga några
              större konflikter mellan att vilja göra saker bättre och andra
              sorters hänsyn.
            </seg>
            <seg n="013c2c3c">
              När det nu råder en så stor politisk samstämmighet om att alla
              som har långvariga och allvarliga funktionsnedsättningar på grund
              av en psykisk sjukdom och som är i behov av stöd-, vård- och rehabiliteringsinsatser
              för att få en bättre livssituation ska få det stödet, den vården
              och den rehabiliteringsinsatsen, varför får de då inte det? Hur
              kan det komma sig att det saknas individuella planer och en systematisk
              uppföljning, att samverkan mellan kommuner och landsting inte
              flyter alldeles obehindrat och självklart, att sjuka som begär
              att få vård nekas sådan, att så många inte får den rehabilitering
              och den dagliga sysselsättning som de är i behov av, att det fortfarande
              finns brister i kompetens och utbildning och att det är så svårt
              att rekrytera? Listan över brister kan säkert göras längre, främst
              från oppositionens sida eftersom det är en av oppositionens viktiga
              roller att just presentera brister.
            </seg>
            <seg n="745561d9">
              Sittande regeringar å sin sida tenderar att mest koncentrera
              sig på de framsteg som man gjort. Därför kan man undra om en lång
              lista över brister beror på att väldigt lite är gjort eller om
              den beror på någonting annat. Växer behoven väldigt snabbt? Eller
              växer kraven och idéerna om vad man kan göra för den grupp som
              det handlar om? Ja, det är i alla fall två frågeställningar som
              jag tycker att det kan finnas fog för.
            </seg>
          </u>
          <note type="speaker" n="685d4a84">
            Anf. 8 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-277bba33db207394-1" n="1473f25a">
            <seg n="7efadaf0">
              Herr talman! Även om det naturligtvis är landstingen och kommunerna
              som har huvudansvaret för både vården och omsorgen är det givetvis
              viktigt att diskutera vilka åtgärder vi från riksdag och regering
              kan och bör vidta. Jag vill säga några ord om det vi har gjort
              och det vi är mitt uppe i att göra.
            </seg>
            <seg n="221a1ea1">
              Vi har tillfört väldigt mycket mer pengar till landstingen och
              kommunerna. Men vi har fortfarande problemet att man där inte
              har prioriterat psykiatrin och omsorgen om psykiskt sjuka tillräckligt
              mycket. Vi satsar nu ytterligare särskilda pengar på psykiatrin,
              och det tycker jag är riktigt. Men man kan fråga sig om det finns
              andra hinder när det gäller att prioritera på rätt sätt.
            </seg>
            <seg n="284f003d">
              Jag tror ändå att arbete med till exempel kvalitetsregister skulle
              underlätta lokalt för att kunna prioritera rätt typ av behandlingar
              och metodutveckling. Vi behöver alltså göra fler saker för att
              resurserna också används när de nu tillförs och faktiskt finns
              i dag ute i landstings- och kommunsektorn.
            </seg>
            <seg n="2f3f6d69">
              Vi har skjutit till pengar särskilt till kompetensutveckling
              i och med de resurser som satsas i år. Vi har krävt en samverkan
              mellan landsting och kommuner. Vi fick mycket kritik när vi gick
              ut med det för de ansökningar där det nu beviljas pengar. Men
              jag tycker att det var rätt att göra det. Vi ger ett särskilt
              stöd för att utveckla kvalitetsregister inom psykiatrin. Jag tror
              att det långsiktigt är mycket viktigt.
            </seg>
            <seg n="4efdd3f2">
              Vi har ökat samverkan med brukarna, och vi har satsat ytterligare
              pengar på att bekämpa hemlöshet. För någon vecka sedan besökte
              jag själv en väldigt lyckad verksamhet i Malmö kommun där man
              arbetar med hemlösa psykotiska missbrukare i en kombination av
              både boende och öppenvård, något som jag var mycket imponerad
              av.
            </seg>
            <seg n="e92ecb2a">
              Vi satsar särskilda pengar på personliga ombud som har varit
              en lyckad verksamhet och som jag tycker behöver utökas. Vi arbetar
              med förslag till åtgärder som kan sägas inskränka friheten men
              också underlätta behandling. Till exempel gäller det att i vissa
              fall kunna ta ifrån personer mobiltelefonen. I vissa sammanhang
              är det viktigt för vården att kunna göra det. Vi satsar också
              pengar på metodutveckling och har satsat stort på tillsyn.
            </seg>
            <seg n="a69814aa">
              Vi gör alltså mycket, men mer behöver göras. Det är bra att vi
              kan debattera det här i kammaren. Men jag vill också säga att
              vi även bör diskutera vad vi inte bör göra. Det är viktigt att
              föra samman diskussionen om psykiskt sjuka med övriga förslag
              som gäller sjuka och sjukvården. Om man kraftigt sänker ersättningar
              inom sjukpenningen och kraftigt höjer avgifterna upp till taket
              för högkostnadsskyddet i sjukvården och kostnaderna för läkemedel
              både varje gång apoteket besöks och för att nå upp till högkostnadsskyddet
              och om man säger att primärvården ska prioritera på ett sådant
              sätt att läkaren i första hand ska skriva sjukintyg från första
              dagen någon ska vara hemma från jobbet därför att vederbörande
              har en virusinfektion som inte kräver läkarbehandling, då försvårar
              man möjligheterna att förbättra vården av psykiskt sjuka liksom
              tillvaron för de psykiskt sjuka. Den diskussionen måste också
              föras.
            </seg>
            <seg n="b90a5d83">
              Psykiatrisk vård och omsorg är inte en isolerad del utan ingår
              tillsammans med det kommunala ansvaret för omsorg, sysselsättning
              och boende totalt sett och ingår i sjukvårdens ansvar. De psykiskt
              sjuka är ju inte en isolerad grupp, utan de finns överallt i samhället
              och inom olika delar av sjukvården inte bara inom psykiatrin.
            </seg>
            <seg n="713ab005">
              Avslutningsvis, herr talman, vill jag säga att jag blev väldigt
              glad över att höra Erik Ullenhag här. Folkpartiet har ju historiskt
              sett visat ett stort engagemang och ansvarstagande för den här
              gruppen och för vad man kan kalla det glömda Sverige. Det uppskattar
              jag mycket. Jag tror att det är viktigt att vi kan fortsätta att
              föra diskussionen om att det faktiskt var riktigt att inte tvinga
              in människor i de helt slutna samhällen som de gamla mentalsjukhusen
              innebar. Det är viktigt att försvara att det var en viktig och
              stor reform, men samtidigt kan vi se att det fortfarande finns
              många brister att åtgärda.
            </seg>
          </u>
          <note type="speaker" n="47e1ab24">
            Anf. 9 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-757e479e33909a7b-1" n="5c81599e">
            <seg n="c244b89d">
              Herr talman! I dag är en halv miljon människor i vårt land förtidspensionerade.
              De har inkomster som Socialdemokraterna säger att det inte är
              möjligt att leva på. De är förtidspensionerade. Detta är ett av
              de snabbast växande problemen på svensk arbetsmarknad.
            </seg>
            <seg n="600c9d25">
              Det finns många, inte minst unga människor, som har arbetshandikapp
              och som är psykiskt sjuka och blir förtidspensionärer fastän de
              inte vill. De vill och kan egentligen arbeta, åtminstone deltid.
              Denna utveckling är inte acceptabel utan måste ändras.
            </seg>
            <seg n="5ff714a2">
              Vi menar att arbetsgivare måste få incitament och bidrag till
              att minska långtidssjukskrivningarna samtidigt som man kan använda
              sjukförsäkringen på ett annat och lite mer flexibelt sätt. Den
              som är sjuk måste få större möjligheter att arbeta vidare. Man
              kanske skulle kunna arbeta någon timme om dagen i stället för
              de här 25, 50 och 75 procenten eller genomgå en utbildning. Man
              ska inte hindra människor att vara ute i arbetslivet, utan man
              ska ta bort hinder i stället.
            </seg>
            <seg n="6a62fea0">
              Tror någon att det är lättare i dag för en psykiskt sjuk person
              att få ett arbete när varje arbetsgivare vet om vad ytterligare
              en sjukdag innebär i ökade kostnader? Medfinansiering i sjukersättningen
              har inte på något sätt, herr talman, gynnat personer som har en
              psykisk sjukdom. Det är alldeles tvärtom. Socialdemokraterna har
              makten. Man pratar väl om psykiskt sjuka, men man gör ingenting.
            </seg>
            <seg n="ad66e5c3">
              Herr talman! Detta vill vi ändra på.
            </seg>
          </u>
          <note type="speaker" n="ada3e677">
            Anf. 10 ERIK ULLENHAG (fp):
          </note>
          <u who="erik_ullenhag_f3fec1" xml:id="i-20180cbdf27d7089-1" n="dfcefe78">
            <seg n="1e3b1317">
              Herr talman! Man blir förhärdad, så det är ganska sällan man
              blir riktigt berörd när man tittar på tv-nyheterna. Men jag blev
              det i går kväll, när jag såg vad som hade hänt Måns, som Chatrine
              Pålsson var inne på.
            </seg>
            <seg n="86fdca30">
              Måns var ett barn som inte riktigt passade in i mallen och som
              inte riktigt var som andra. Han drabbades av år av mobbning och
              en fullständig flathet från skolan och från myndigheterna. Det
              slutade med att Måns tog sitt liv.
            </seg>
            <seg n="3837eb97">
              Det är det här som Folkpartiet har försökt lyfta upp gång på
              gång när vi tycker att det finns en flathet och en oförmåga att
              ta hand om människor som far illa i skolan människor som drabbas
              av mobbning. Ibland finns inte skolsköterskan och skolhälsovården
              där och kan ta tag i frågan.
            </seg>
            <seg n="b63702c5">
              Det är tyvärr nyttigt, men jobbigt, att ta upp ett enskilt exempel
              som Måns. Bakom de siffror som vi ser i debatten finns det massor
              med Måns. Bakom den diskussion vi för finns det massor med anhöriga
              till Måns, som i dag inte får det stöd och den hjälp de behöver.
            </seg>
            <seg n="0de94107">
              Det handlar om att se till att personalen alltid kan bemöta och
              ta hand om anhöriga. Det handlar om att se till att de som är
              psykiskt funktionshindrade och bor i särskilda boenden ska bo
              någorlunda nära hemorten för att kunna hålla kontakt med sin familj,
              och det handlar om mycket annat. Men ytterst är det Måns som det
              handlar om.
            </seg>
            <seg n="e1856c35">
              Det finns en samsyn mellan Folkpartiet och Ylva Johansson och
              Socialdemokraterna i synen på psykiatrireformen. Ylva Johanssons
              problem är att hon dessutom har ärvt ett antal år av misskötsel
              och oförmåga att prioritera psykiatrin. Det får hon nu ta över.
            </seg>
            <seg n="72470527">
              När hon ska stå till svars för detta så tar hon redan nu fram
              det man ska göra i valrörelsens talarstolen hon pratar om motståndaren
              i stället för att ta ansvar för den politik som hon har ansvar
              för.
            </seg>
            <seg n="b9e5f15a">
              Vi kommer inte att gå med på en sänkning av sjukersättningen.
              Du kan vara lugn för det! Däremot är det ditt ansvar att stå i
              denna talarstol och berätta vad du till exempel tycker om Anders
              Miltons förslag? Det är den psykiatrisamordnare som har tillsatts
              för att se till att det visas något slags handlingskraft från
              regeringens sida. Vilka av Anders Miltons förslag under de senaste
              åren har Ylva Johansson tagit till sig?
            </seg>
          </u>
          <note type="speaker" n="417fabc9">
            Anf. 11 CHATRINE PÅLSSON (kd):
          </note>
          <u who="chatrine_palsson_167827" xml:id="i-80125725afce7baa-1" n="d0cd3635">
            <seg n="45de299c">
              Herr talman! Ja, vilka av Anders Miltons förslag har Ylva Johansson
              lagt fram? Anders Milton fick ju ett av de viktigaste uppdragen
              när det var riktigt hett.
            </seg>
            <seg n="2e34d84e">
              Detta handlar också om psykiskt sjuka och vårdgaranti, som de
              borgerliga partierna har stått i den här talarstolen och talat
              om säkert 2050 gånger under de senare åren. Vi har haft färdiga
              förslag ända sedan år 2002.
            </seg>
            <seg n="51f821a4">
              Nu har vi skjutit regeringen framför oss, och en vårdgaranti
              som inte ens landstingen själva tror på ska träda i kraft. Det
              är en vårdgaranti som också ska inkludera de psykiskt sjuka, och
              inte minst våra barn.
            </seg>
            <seg n="2f3a118a">
              Varför har inte resurserna från regeringen ökat? Det är bra att
              man har fattat nu att det behövs fler slutenvårdsplatser. Kristdemokraterna
              har pratat om fler vårdplatser under många år. Vi anser fortfarande
              att det är behoven som måste styra hur vi formar vården och organisationen.
              Det är ingen organisation och trend som ska styra behoven. Vi
              måste se till att vi både har vårdplatser och öppenvård och att
              vi kan ha tvångsvård i öppenvård. Vi har också en aktiv rehabiliteringsplan
              så att människor får den vård som de behöver.
            </seg>
            <seg n="7866beb1">
              Vi tycker till exempel att det ska finnas psykiatrisk kompetens
              på varenda vårdcentral. Det ska vara en del av den vanliga primärvården.
            </seg>
            <seg n="bf8e4df5">
              Men varför, Ylva Johansson, händer det så lite? Varför är det
              så få förslag som läggs fram? De räcker inte. Svenska folket förstår
              att det måste till förslag, och det är regeringens ansvar att
              lägga fram dem för oss i riksdagen så att vi kan ta ställning
              till dem.
            </seg>
          </u>
          <note type="speaker" n="885fcd36">
            Anf. 12 ELINA LINNA (v):
          </note>
          <u who="elina_linna_f9793a" xml:id="i-3bd639005398304b-1" n="aa8cef69">
            <seg n="007cbd08">
              Herr talman! Jag blev också glad när jag lyssnade på Erik Ullenhag.
              Jag höll med honom om det mesta av det som han tog upp. När det
              gäller det här med välfärden anser visserligen inte jag att Sverige
              har så dålig välfärd som Erik försökte förklara. Jag läser kanske
              andra undersökningar, som visar på att Sverige har bland världens
              bästa välfärd och att levnadsvillkoren för människor är goda.
              Men det är mycket oroväckande att klassklyftorna ökar. Det håller
              jag med om. De som har det sämst har fått det sämre.
            </seg>
            <seg n="97da637e">
              En annan sak som jag inte heller höll med om var det som Erik
              Ullenhag tog upp mot slutet. Det handlar om användandet av tvångsåtgärder
              inom öppenvård. Jag har min yrkesbakgrund inom psykiatrin, så
              jag har sett många tvångsåtgärder. Antagligen är jag präglad av
              detta. Jag är mycket rädd för att vi ska börja använda speciella
              tvångsåtgärder inom öppenvården för människor som har psykisk
              ohälsa. Det tycker jag är en tillbakagång.
            </seg>
            <seg n="201b38d0">
              Moderaterna har i sitt förslag tankar om att man ska återgå till
              försöksutskrivning. Det tycker inte vi i Vänsterpartiet är något
              för dagens psykiatriska vård.
            </seg>
            <seg n="84a2b099">
              Till skillnad från de borgerliga partierna vill inte Vänsterpartiet
              öka tvånget inom den psykiatriska vården. Den lagstiftning som
              vi i dag har räcker till för att täcka behoven.
            </seg>
          </u>
          <note type="speaker" n="e2ca86c6">
            Anf. 13 KENNETH JOHANSSON (c):
          </note>
          <u who="kenneth_johansson_7d251e" xml:id="i-de256ae1428b936b-1" n="4a5f346d">
            <seg n="f7079f47">
              Herr talman! Det är naturligtvis inte lätt att hjälpa alla psykiskt
              sjuka, missbrukare och hemlösa. Men det ursäktar inte den brist
              på handling som utmärker regeringen.
            </seg>
            <seg n="1469050b">
              Om jag vore socialminister skulle jag inte kunna låta bli att
              handla. Vi vill vara med och bygga ett varmt samhälle som ser
              den enskilda individen och som vill se ett starkt skyddsnät inte
              om utan när vi behöver det.
            </seg>
            <seg n="85c1a98e">
              Jag tycker att det är väsentligt att vi får besked om hur regeringen
              ser mer långsiktigt på detta. En psykiatrisamordnare är tillsatt,
              men vad händer i form av konkreta beslut?
            </seg>
            <seg n="3a1f7e27">
              Regeringen sjabblar bort den utomordentliga reformen om finansiell
              samordning som skulle kunna ge passiva sjukförsäkringspengar till
              aktiva åtgärder i vården och rehabiliteringen.
            </seg>
            <seg n="60d511b1">
              När kommer förslagen om lagstiftning när det gäller den så kallade
              mellanvården om det kommer några? Och vad gör regeringen för att
              trycka på så att vi kan effektivisera psykiatrin? Jag tror att
              det är nödvändigt.
            </seg>
            <seg n="e3b5e029">
              Varför ska den ideella sektorn, civilsamhället och vårt föreningsliv
              hanteras så snålt om man ser värdet av det? Jag betonar att vi
              behöver en ökad tillgänglighet och närhet i den psykiatriska vården.
            </seg>
            <seg n="1eef5a07">
              För att vara väldigt konkret vill jag avsluta med en fråga. Det
              handlar om jobben och sysselsättning och värdet att ha någonstans
              att gå för att möta arbetskamrater och känna en funktion. Kommer
              det ett förslag om att i LSS Personkrets 3, om sysselsättningsgarantin,
              tänka på den situation som psykiskt funktionshindrade har i dag?
              Det är en konkret fråga.
            </seg>
          </u>
          <note type="speaker" n="4cbc6406">
            Anf. 14 JAN LINDHOLM (mp):
          </note>
          <u who="jan_lindholm_258194" xml:id="i-700643aff75ff21c-1" n="8ef14a17">
            <seg n="d94f5b91">
              Herr talman! Miljöpartiet sitter inte i regeringen, vilket är
              tråkigt, och har därför inget ansvar för hur regeringen genomför
              och förvaltar alla de kloka beslut som riksdagen fattar. Däremot
              sitter vi i majoritet i ett flertal kommuner och om jag inte minns
              fel i åtta landsting. Det gör oss naturligtvis ansvariga för hur
              landstingen och kommunerna hanterar psykiatrireformen och de brister
              som konstaterats i Socialstyrelsens och länsstyrelsernas granskning
              och tillsyn.
            </seg>
            <seg n="f29a63fa">
              I många kommuner och landsting regerar Miljöpartiet ihop med
              borgerliga partier. Men det finns också kommuner och landsting
              som styrs av borgerliga partier utan stöd av Miljöpartiet. De
              brister som konstateras och debatteras nu i debatten är vi nog
              alla på något sätt delaktiga i och ansvariga för.
            </seg>
            <seg n="26327c58">
              Det blir som vi har hört allt vanligare med diagnoser som sömnstörningar,
              depressioner, ångest, oro och andra sorters nervösa besvär. Det
              finns studier som visar att en tredjedel av patienterna hos läkarna
              i primärvården har dålig psykisk hälsa.
            </seg>
            <seg n="5888ab0d">
              Sedan finns det väldigt stora kunskapsluckor. Det påstås ibland
              att det finns ett samband mellan delaktighet och inflytande och
              psykisk ohälsa liksom mellan fysiska sjukdomar och psykisk ohälsa.
              Frågan är om det finns kopplingar och hur de i så fall ser ut
              mellan det och hur vi i dag lever.
            </seg>
            <seg n="c6ac3897">
              Det gäller till exempel ökad tidspress, det konstanta bullret
              i samhället, det outtömliga informationsflödet, tungmetaller,
              gifter och elektriska fenomen av olika slag. Det gäller också
              det faktum att vi alltid valt fel pensionsfond, fel elleverantör,
              fel teleoperatör och så vidare.
            </seg>
            <seg n="ac8200ad">
              Om det finns samband mellan det och ökad psykisk ohälsa vet vi
              väldigt lite om. Därför är ett av våra krav att vi måste öka kunskapssatsningarna
              på området.
            </seg>
          </u>
          <note type="speaker" n="76723d28">
            Anf. 15 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-277bba33db207394-2" n="1473f25a">
            <seg n="50c9f0ba">
              Herr talman! Som flera tagit upp här är det viktigt att vi satsar
              resurserna där människor finns. Primärvården är ett sådant viktigt
              område. Var femte besökare som kommer till primärvården har psykiska
              problem eller psykisk sjukdom. Därför är det väldigt bra att vi
              på så många håll i landstingen har kunnat prioritera att satsa
              på psykosocial kompetens ute på alla vårdcentraler.
            </seg>
            <seg n="70625625">
              I Västra Götaland, där vi socialdemokrater styr tillsammans med
              Folkpartiet och Centern, inför man nu psykosocial kompetens på
              samtliga vårdcentraler. I Helsingforss läns landsting, där vi
              regerar tillsammans med Vänsterpartiet och Miljöpartiet, gör man
              likadant. Det är viktiga prioriteringar som man måste göra ute
              på den ansvariga nivån för sjukvården.
            </seg>
            <seg n="0fee7a62">
              Det är viktigt med resurser till psykiatrin. Men det är också
              viktigt att vi ser till att landstingen verkligen kan använda
              de resurser de har. I dag går landstingssektorn med plus, visserligen
              för första gången på länge. Min bedömning är att det är riktigt
              att föra till särskilda pengar. Frågan är om det verkligen är
              modellen för framtiden eller om det är på andra sätt man bör styra
              resurserna så att de verkligen ger mest nytta. Det är en viktig
              debatt som vi också bör föra här i kammaren.
            </seg>
            <seg n="e9391718">
              Vi genomför nu vårdgarantin. Det innebär en oerhört viktig trygghet
              för många människor att veta att de inte ska behöva hamna i någon
              oviss väntan på behandling när de väl har fått ett beslut om behandling.
            </seg>
            <seg n="3ffd0463">
              Flera har tagit upp arbetsmarknadspolitiska åtgärder för den
              här gruppen, och det är viktigt. Det finns konkreta förslag och
              också anslag i årets budgetproposition som jag räknar med att
              riksdagen så småningom kan ställa sig bakom.
            </seg>
            <seg n="d17c0375">
              Jag fick här frågan hur jag ställer mig till många av de förslag
              som har kommit från psykiatrisamordnaren. De flesta av förslagen
              är redan genomförda. Annat som har föreslagits gäller till exempel
              säkerheten på de psykiatriska och framför allt rättspsykiatriska
              inrättningarna. Där räknar jag med att vi kan fatta beslut om
              en lagrådsremiss i november.
            </seg>
            <seg n="84834451">
              När det gäller mobiltelefoner och möjligheter att i vissa sammanhang
              beslagta eller inskränka användningen har vi remissbehandlat ett
              förslag. Vi arbetar nu med att ta fram en proposition.
            </seg>
            <seg n="254b01d7">
              När det gäller särskilda villkor i öppenvården har vi bett psykiatrisamordnaren
              att ta fram ett förslag. Det finns alltså ännu inte något förslag
              att behandla för regeringen.
            </seg>
          </u>
          <note type="speaker" n="e2b8c851">
            Anf. 16 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-757e479e33909a7b-2" n="5c81599e">
            <seg n="f0f61bc5">
              Herr talman! Moderaterna har avsatt 600 miljoner mer än regeringen
              för att utveckla verksamheten med personliga ombud. Vi avsätter
              också 800 miljoner i vårt alternativförslag till statsbudget för
              att genomföra förbättringar för den psykiatriska vården.
            </seg>
            <seg n="61e3f775">
              Vi ger 300 miljoner under tre år till kommunerna för att utveckla
              stödet till anhöriga, och vi vill tillföra sjukvården 3 miljarder
              kronor för att utveckla kvaliteten under den kommande treårsperioden.
              En stor del av de pengarna kommer att hamna hos den psykiatriska
              vården.
            </seg>
            <seg n="89d6650e">
              Med vårt moderata förslag får kommuner och landsting sammanlagt
              10 miljarder mer den kommande treårsperioden om man jämför med
              regeringens budget.
            </seg>
            <seg n="e29ff4b0">
              Herr talman! Det finns några frågor jag tycker att man måste
              ställa sig i den här debatten. Varför får inte en psykiskt sjuk
              person rätt till diagnos? Varför är så många psykiskt sjuka förtidspensionärer?
              Varför är utbildningen hos så många yrkesgrupper som träffar psykiskt
              sjuka så undermålig i de avseendena?
            </seg>
            <seg n="9c6c5915">
              Herr talman! Varför är det så skamligt att ta medicin för en
              psykisk sjukdom när vi tycker att det är helt okej att ta insulin
              när vi har diabetes? Varför är det bättre att ta livet av sig
              eller andra, Elina Linna, än att förmås att ta medicin som gör
              att man skyddar både sig själv och andra?
            </seg>
            <seg n="15b57c4c">
              Herr talman! Varför kan man sitta på en rättspsykiatrisk klinik
              och ladda ned barnporr på datorn eller ringa och hota andra människor?
              Varför finns det människor som hamnar mellan stolarna som ingen
              är beredd att ta ansvar för?
            </seg>
            <seg n="c168fbe6">
              Herr talman! De flesta landsting leds av socialdemokrater. Sverige
              leds av socialdemokrater. Sverige behöver en ny regering, här
              i riksdagen och i Sveriges landsting.
            </seg>
          </u>
          <note type="speaker" n="308f6710">
            Anf. 17 ERIK ULLENHAG (fp):
          </note>
          <u who="erik_ullenhag_f3fec1" xml:id="i-20180cbdf27d7089-2" n="dfcefe78">
            <seg n="82d65c87">
              Herr talman! Alla har i den här debatten varit överens om att
              det finns stora brister i psykiatrin. Samtidigt är det tre partier
              som styr landet. Det är då lite intressant att fundera på vad
              de säger.
            </seg>
            <seg n="165ec5f3">
              Jan Lindholm säger i sitt första inlägg: Jag vet inte vad bristerna
              består i. Är det kanske dags för opposition? Sedan sade han i
              sitt andra inlägg att han nog sitter i opposition, trots att alla
              vet att han sitter med och styr.
            </seg>
            <seg n="08677a04">
              Sedan gick Ylva Johansson och Elina Linna upp i debatten. Det
              var trevligt att glädja människor. De sade: Vi blir glada när
              vi lyssnar på Folkpartiet. Det är jättebra. Ylva Johansson är
              välkommen att anta hela vår psykiatrimotion. Ylva Johansson är
              också välkommen ifall hon är sugen på att byta parti igen och
              jobba för det glömda Sverige i Folkpartiet.
            </seg>
            <seg n="21300cfa">
              Elina Linna gick däremot lite senare ifrån det hon sagt och sade:
              Välfärden fungerar nog bättre än vad Erik Ullenhag säger. Jag
              tror inte det. Jag tror inte att de människor som inte kommer
              fram till psykiatrin upplever att vi har världens bästa välfärd.
              Jag tror inte att de hemlösa vi ser på gatorna upplever att välfärden
              fungerar.
            </seg>
            <seg n="0d559ced">
              Jag tror inte att Måns anhöriga upplever det. Det var killen
              som mobbades, där skolan inte gjorde någonting, och som till slut
              tog livet av sig. Jag tror inte att de anhöriga som sitter framför
              tv-apparaterna och som får stångas med systemet för att se till
              att den som drabbas av en psykisk sjukdom eller som är psykiskt
              funktionshindrad ska få stöd och hjälp upplever att de har världens
              bästa välfärd. Men om Elina Linna upplever det så, ja, då har
              vi olika syn på verkligheten. Då kommer nog en del väljare att
              fundera på om inte också Elina Linna borde sitta i opposition
              efter nästa val.
            </seg>
            <seg n="6384a7e4">
              Det behövs en rad åtgärder. Det behövs satsningar på psykiatrin
              och ökad tillgänglighet. Det behövs också, Elina Linna, en mellanvårdsvariant
              där man i stället för att placera någon i slutenvård ska kunna
              ha föreskrifter om medicinering om det inte rör sig om missbruk
              och om att delta i behandling. På det sättet skulle man inte behöva
              ha någon slutenvårdsplats.
            </seg>
            <seg n="d43306ef">
              Det behövs människor och politiker i detta land som står upp
              för det glömda Sverige, för det har Sverige misslyckats med under
              de senaste tio åren.
            </seg>
          </u>
          <note type="speaker" n="6e8d86bd">
            Anf. 18 CHATRINE PÅLSSON (kd):
          </note>
          <u who="chatrine_palsson_167827" xml:id="i-80125725afce7baa-2" n="d0cd3635">
            <seg n="c7d6a52a">
              Herr talman! Kära vänner! Jag hoppas att den här särskilda debatten
              ska utmynna i fortsatta samtal i hela landet, i familjerna, i
              sjukvården och kanske mest i Regeringskansliet. Det är vårt uppdrag
              och vårt ansvar att lägga fram förslag och försöka att arbeta
              för att förebygga psykisk ohälsa.
            </seg>
            <seg n="b702d8b3">
              Jag återkommer till frågan om våra barn. Enligt ett antal folkhälsorapporter
              har den psykiska hälsan blivit allt sämre hos barn, sedan kan
              vi säga vad vi vill. Vad gör vi då åt detta? Ja, det beror lite
              på vilket parti man tillhör.
            </seg>
            <seg n="97e8fdd3">
              Det verkar som att vår nuvarande regering är ganska säker på
              att barn ska vara heltid på dagis och föräldrarna ska vara på
              jobbet. Vi vill ha frihet att välja för varje familj eftersom
              alla är olika. De familjer som vill ordna barnomsorgen på ett
              annat sätt eller vill vara hemma med sina barn ska kunna göra
              det. Mer tid tillsammans med sina barn är faktiskt en förebyggande
              insats för att undvika stress och psykisk ohälsa.
            </seg>
            <seg n="9030ad4e">
              Det är vårt ansvar att lägga fram förslag till hur vi kan se
              till att de barn som växer upp i samhället ska få de allra bästa
              förutsättningarna som vi över huvud taget kan ge dem. Psykisk
              hälsa är säkert en av de viktigaste faktorerna som våra barn har
              rätt till. Allt det andra är också viktigt, men våra barn har
              en speciell rätt till att vi värnar dem och förebygger ohälsa.
              Och jag vill vara med i det arbetet.
            </seg>
          </u>
          <note type="speaker" n="fb599648">
            Anf. 19 ELINA LINNA (v):
          </note>
          <u who="elina_linna_f9793a" xml:id="i-3bd639005398304b-2" n="aa8cef69">
            <seg n="2d73c799">
              Herr talman! Erik Ullenhag valde att höra endast vissa delar
              av det som jag sade. Jag sade klart och tydligt att jag är mycket
              bekymrad över att klasskillnaderna ökar i vårt samhälle och att
              de som har det sämst har fått det ännu sämre.
            </seg>
            <seg n="da10ac86">
              Jag är självfallet också för att vi bygger upp behandlingshem
              med mellanvårdsformer som inte finns i dag. Där hoppas jag att
              kommunerna och landstingen hjälps åt nu när man har fått mera
              pengar.
            </seg>
            <seg n="5f6d7bd5">
              Till Magdalena Andersson vill jag säga att jag absolut inte vill
              att någon ska ta livet av sig eller av någon annan. Det var ju
              en mycket märklig fråga som jag fick. Men jag tror inte och det
              riktar jag till både Folkpartiet och Moderaterna att det behövs
              ökade tvångsåtgärder. Jag vet att tvångsåtgärder, speciellt inom
              den öppna vården, bidrar till att stigmatisera psykisk ohälsa,
              och det har vi haft nog av i vårt samhälle.
            </seg>
            <seg n="914e18bd">
              Sedan vill jag säga någonting om samordnaren som det har pratats
              om här. Jag tror inte att det är tillräckligt att ha en samordnare
              under en viss tid, utan jag tror att vi måste enas om en nationell
              handlingsplan för att med hjälp av den kunna garantera en långvarig
              och positiv utveckling.
            </seg>
            <seg n="ac5668b3">
              När det gäller brukarinflytande saknar tyvärr många av ansökningarna
              till kompetensprojekt brukarmedverkan. Det är också ett misslyckande
              eftersom det är viktigt att brukarna är med, att det finns brukarråd
              och brukarvisioner. Det finns goda exempel som vi kan lära oss
              av.
            </seg>
            <seg n="6829f6e4">
              Personligt ombud har tagits upp här, och jag har en konkret fråga
              till Ylva Johansson: Vad tycker ministern om att föra in det i
              socialtjänstlagen? Vi är ju alla eniga om att det är bra med ett
              personligt ombud.
            </seg>
          </u>
          <note type="speaker" n="30f61430">
            Anf. 20 KENNETH JOHANSSON (c):
          </note>
          <u who="kenneth_johansson_7d251e" xml:id="i-de256ae1428b936b-2" n="4a5f346d">
            <seg n="9ea7e6b2">
              Herr talman! Dagens debatt om psykiatrin har visat att situationen
              är allvarlig och att psykiatrin är eftersatt och i praktisk handling
              har den inte prioriterats tillräckligt högt. Konsekvensen blir
              att medmänniskor som av olika skäl är psykiskt sköra, ofta i kombination
              med drogmissbruk och hemlöshet, far illa och så ska vi inte ha
              det i Välfärds-Sverige 2005.
            </seg>
            <seg n="cadd174d">
              Vi från Centerpartiet vill förbättra närheten och tillgängligheten
              till den psykiatriska vården och närsjukvården. Vi vill också
              effektivisera den psykiatriska vården. Vi vill stärka den enskilda
              människans ställning, vi vill förebygga och ha ett tidigt ingripande,
              vi vill bygga sociala skyddsnät och stimulera mångfald. Vi vill
              se en ökad satsning på jobb, på sysselsättning, på daglig verksamhet
              allt efter den förmåga som den enskilda individen har.
            </seg>
            <seg n="62259f87">
              Det räcker med att vara på Helsingforss Central och se hur psykiskt
              sköra människor irrar runt, sysslolösa. Med insatser från samhällets
              sida skulle situationen kunna vara en helt annan.
            </seg>
            <seg n="814291ea">
              Vi från Centerpartiet vill se en sysselsättningsgaranti och en
              utredning om att Personkrets 3 bör ha rätt till en daglig verksamhet.
              Vi vill att alla ska ges möjlighet att möta arbetskamrater, att
              utbyta erfarenheter och att känna att de har en roll i samhället.
              Det är alla värda.
            </seg>
            <seg n="a8eeb88a">
              Vi måste nu gå vidare och prioritera de grupper i samhället som
              har behov av det. Därför krävs också, herr talman, även för psykiatrins
              skull en ny regering.
            </seg>
          </u>
          <note type="speaker" n="044aaa08">
            Anf. 21 JAN LINDHOLM (mp):
          </note>
          <u who="jan_lindholm_258194" xml:id="i-700643aff75ff21c-2" n="8ef14a17">
            <seg n="dff7ed86">
              Herr talman! Det var intressant att höra att Erik Ullenhag uppenbarligen
              kan mera om psykiatrin än forskningen. Som jag sade i mitt första
              inlägg finns det stora kunskapsluckor om varför den psykiska ohälsan
              växer. Trots det tycker vi i Miljöpartiet att det är viktigt att
              man utifrån de kunskaper som man har jobbar med förebyggande åtgärder
              och tidiga insatser. Detta får inte glömmas bort nu när problemen
              är så stora för dem som redan har drabbats. Det är först då som
              vi skapar förutsättningar för tillväxt av hälsa.
            </seg>
            <seg n="84546566">
              Förutom att stärka rättighetslagstiftningen för de psykiskt funktionshindrade
              vill Miljöpartiet öka stödet till föräldrar, förkorta arbetstiden
              generellt, öka uppsökande verksamhet, stärka brukarorganisationerna
              och göra det möjligt för barn som vill fortsätta att använda sig
              av barnpsykiatrin efter 18 års ålder att göra det.
            </seg>
            <seg n="e80e276b">
              Vi vill satsa mer på behandlingssamtal än på medicinering. Vi
              vill förändra organisationen av slutenvården. Vi vill förhindra
              att en tvist mellan huvudmän om kostnadsansvaret leder till att
              patienten går miste om vård eller att den fördröjs. Sådant får
              bara inte förekomma.
            </seg>
            <seg n="02d97ce0">
              Vi vill även att det startas stödgrupper, inte minst för barn
              till psykiskt sjuka. Det är viktigt att man ökar forskningen kring
              orsakerna till psykiskt ohälsa. Rättspsykiatrin bör stärkas och
              inte minst bör användningen av antidepressiva läkemedel till barn
              minimeras.
            </seg>
            <seg n="d39df0ae">
              Vi har väckt en särskild motion om psykiatrin där vi har ett
              helt batteri av förslag. Det här var bara ett axplock av de saker
              som vi anser att man bör jobba vidare med detta utöver de brister
              som man påpekar i uppföljningen från Socialstyrelsen och länsstyrelserna.
            </seg>
          </u>
          <note type="speaker" n="f3353300">
            Anf. 22 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-3bdabcd49442932d-0" n="1473f25a" next="i-bb54faced89260a6-0">
            <seg n="c40e9d6b">
              Herr talman! Den här debatten har spänt över ett väldigt brett
              fält. Många frågor har behandlats här, och det kanske är riktigt
              att göra det, eftersom psykisk ohälsa är ett stort folkhälsoproblem.
              Men när Chatrine Pålsson hävdar, vilket jag menar att hon gör
              här, att om man har barn på dagis skulle det i sig kunna innebära
              ökad risk för psykisk ohälsa för barnen, går hon verkligen för
              långt. Det saknar grund att säga det, och det är också kränkande.
            </seg>
            <seg n="8909f0d6">
              Jag vill säga att även om det fortfarande finns stora brister
              inom psykiatrin när det gäller både vården och omsorgen, tycker
              jag ändå att man kan känna stolthet över det vi gör i dag. Vi
              prioriterar psykiatrin starkt. Det är en av de viktigaste frågorna.
              Vi avsätter särskilda resurser, vi har särskilda personer som
              arbetar med det, vi vidtar särskilda åtgärder mot hemlösheten,
              vi vidtar särskilda åtgärder när det gäller kombinationen av dubbeldiagnoser
              med beroende, vi arbetar med metodutveckling och vi ger stöd till
              kompetensutveckling. Vi stöder arbetet med ett kvalitetsregister
              som jag personligen tror är en väldigt viktig nyckel för att kunna
              använda mer kunskapsbaserade metoder inom psykiatrin.
            </seg>
            <seg n="435bd164">
              Det är viktigt att arbeta med attitydförändringar. Det är svårare
              att säga hur man gör det på regeringsnivå, men det är en av de
              viktiga frågorna. Vi ger kraftiga resursförstärkningar till landstingen
              och kommunerna. Jag har för avsikt att inom kort återkomma till
              riksdagen med flera lagförslag som nu är under bearbetning.
            </seg>
            <seg n="7c021466">
              Men jag tycker också att det är viktigt att säga att mer behöver
              göras. Det är viktigt för psykiatrin och för de psykiskt sjuka
              att vi kan föra den diskussionen på ett konstruktivt sätt också
              mellan olika partier. Psykiatrin och de psykiskt sjuka är tyvärr
              en grupp som ofta har drabbats av att få många vackra ord samtidigt
              som man fått väldigt mycket mindre genomfört i verkligheten. Detta
              är ett problem som syns på samtliga nivåer i samhället. Därför
              är det viktigt att vi också, vilket jag hoppas, kan föra en konstruktiv
              diskussion om framtida åtgärder som vi behöver vidta.
            </seg>
            <seg n="fb976949">
              Till sist vill jag svara Elina Linna att jag tycker att personliga
              ombud är en bra verksamhet som har visat sig vara mycket lyckad.
              När man ska utöka den är det viktigt att vi hinner finna former
              för att göra det så att vi också kan säkerställa kvaliteten och
              så att det verkligen blir personer som ställer sig på den sjukes
              sida och kan bidra till att hjälpa till med att orientera sig
              i samhället och lösa många praktiska problem.
            </seg>
          </u>
          <note n="d285dbab">
            Överläggningen var härmed avslutad.
          </note>
          <note n="374a943e">
            2 § Anmälan om kompletteringsval till utbildningsutskottet
          </note>
          <note n="8042e026">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Rossana Dinamarca som suppleant
            i utbildningsutskottet.
          </note>
          <note n="4647f958">
            Förste vice talmannen förklarade vald till
          </note>
          <note n="8a6fd1a6">
            suppleant i utbildningsutskottet
          </note>
          <note n="e18b0b82">
            3 § Anmälan om fördröjda svar på interpellationer
          </note>
          <note n="00179921">
            Till riksdagen hade inkommit följande skrivelser:
          </note>
          <note n="cebbf2f7">
            Interpellation 2005/06:30
          </note>
          <note n="97593821">
            Interpellation 2005/06:30 av Kenneth Johansson (c)
          </note>
          <note n="29c8708a">
            Interpellationen kommer att besvaras tisdagen den 15 november
            2005.
          </note>
          <u who="morgan_johansson_5e232b" xml:id="i-bb54faced89260a6-0" n="1473f25a" prev="i-3bdabcd49442932d-0">
            <seg n="1d252cf1">
              Skälet till dröjsmålet är sedan tidigare inbokade engagemang.
            </seg>
            <seg n="1d252cf1">
              Skälet till dröjsmålet är sedan tidigare inbokade engagemang.
            </seg>
            <seg n="eb2852b9">
              KOM(2005)362
            </seg>
            <seg n="bc6f1629">
              Återupptagna förhandlingar
            </seg>
          </u>
          <note n="61340a8f">
            Erna Zelmin
          </note>
          <note n="19a0c777">
            Interpellation 2005/06:31
          </note>
          <note n="3c5a6100">
            Interpellation 2005/06:31 av Gabriel Romanus (fp)
          </note>
          <note n="29c8708a">
            Interpellationen kommer att besvaras tisdagen den 15 november
            2005.
          </note>
          <note n="61340a8f">
            Erna Zelmin
          </note>
          <note n="0654e84d">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="fe2f168f">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="17005176">
            5 § Anmälan och hänvisning av motioner till utskott
          </note>
          <note n="7f3277fd">
            Anmäldes
          </note>
          <note n="7ae8bfc2">
            4 338 motioner avlämnade under den allmänna motionstiden enligt
            motionsförteckning.
          </note>
          <note n="2424be81">
            Kammaren biföll talmannens förslag att motionerna omedelbart
            skulle hänvisas till utskott enligt motionsförteckningens förslag
            med undantag för följande yrkanden i motionerna: Sk298 yrk. 2,
            Sk496 yrk. 5, Sf331 yrk. 9, Sf333 yrk. 7, Sf382 yrk. 13, Kr376
            yrk. 9, N308 yrk. 8 och 9, N433 yrk. 2, A363 yrk. 12, A416 yrk.
            4, A420 yrk. 9 samt motionen Sf254.
          </note>
          <note n="f67abf0b">
            Ajournering
          </note>
          <note n="c774758a">
            Kammaren beslutade kl. 12.25 på förslag av förste vice talmannen
            att ajournera förhandlingarna till kl. 12.30 då den allmänpolitiska
            debatten skulle börja.
          </note>
          <note n="078082b9">
            Förhandlingarna återupptogs kl. 12.30.
          </note>
          <note n="b102461c">
            6 § Allmänpolitisk debatt (forts. från prot. 13)
          </note>
          <note n="7a2d1fb2">
            Justitiefrågor
          </note>
          <note type="speaker" n="957209c9">
            Anf. 23 JOHAN PEHRSON (fp):
          </note>
          <u who="johan_pehrson_abbeca" xml:id="i-8f395f7e1f0e0270-0" n="8ac7c862">
            <seg n="74985522">
              Herr talman! Riksdagskolleger! Åhörare! Bristen på upplevd trygghet
              begränsar människors livschanser. Bristen på verklig trygghet
              innebär verkliga förluster i form av i värsta fall livet men också
              fysisk och psykisk hälsa och definitivt möjligheter att förverkliga
              sina framtida drömmar. Trygghet är ett mycket brett begrepp, men
              det har till stor del att göra med hur vi som arbetar med rättsfrågorna
              i denna kammare, i denna riksdag, möter dessa.
            </seg>
            <seg n="8e6ee486">
              Vi pratar om en verksamhet som är mycket socialt snedfördelad.
              Vi vet i dag att de människor som råkar allra värst ut, generellt,
              är människor som redan är socialt utsatta, även om brottsligheten
              också slår blint och kan drabba personer när som helst och nästan
              hur som helst. Vi vet också om att gärningsmännen också drabbas.
              Hur konstigt det än låter måste vi ha ett socialt perspektiv på
              detta också. De som dras in i kriminalitet vet vi går en för tidig
              död till mötes enligt all tillgänglig statistik.
            </seg>
            <seg n="789e8646">
              Jag vill ändå säga att Sverige är relativt tryggt jämfört med
              många andra platser på vår jord. Vi ska dock veta att det oförutsägbara
              och svårbegripliga kan drabba oss alla när som helst. Vi hade
              en tsunamikatastrof för snart ett år sedan som drabbade väldigt
              många människor helt oförhappandes på en annan del av jorden där
              man trodde att man hade trygghet. Många bra åtgärder vidtogs,
              men vi hade en problematik i statsapparaten, milt uttryckt, med
              att beslut inte fattades. Det trycktes inte på knappar, och den
              hjälp som man hade kunnat skicka levererades inte.
            </seg>
            <seg n="6f64e9e4">
              Vi pratar en del om hoten från internationell och global terrorism
              kanske inte direkt mot Sverige, men den kan påverka Sverige på
              andra sätt. Här är det fråga om enorma insatser, och det är mycket
              svårt att förbereda sig och möta den typen av hot. Jag tror dock
              att det finns mycket att göra.
            </seg>
            <seg n="666268b9">
              Dock är det så att den absolut närmast liggande frågan är tryggheten
              här hemma i Sverige, tryggheten i mitt bostadsområde, på gator
              och torg, för min familj och för mina barn. Här tycker jag att
              det finns tre trender som vi måste fokusera mera på och som vi
              måste ta på större allvar i den här riksdagen. För Folkpartiet
              liberalernas del kommer den återstående delen av den här mandatperioden
              och det här riksdagsåret att ägnas åt att fokusera på de här tre
              områdena. Det gäller hur vi möter de unga människor som har hamnat
              snett i en miljö där vi ser ett ökat våld och mer av laglöshet.
              Vi ser en kraftig enklavisering, det vill säga att det är vissa
              områden som lämnas utanför. Vi pratar inte bara om storstadsområden.
              Vi kan också prata om Borås, om Karlskoga, där jag var i går kväll,
              om Örebro, om Eskilstuna och om andra ställen där man märker att
              skolor, bostadsområden och innerstäder har sådana problem och
              där ungdomar i dag i väldigt stor omfattning håller på med brottslighet
              som förstör deras egna liv men definitivt också andras.
            </seg>
            <seg n="9721093c">
              Orsakerna är många. Det är mycket sociala frågor. Dagstidningarna
              i den här staden, Helsingfors, rapporterar om hur man under 20
              års tid har skurit ned budgeten för ungdomar med 70 %. Det säger
              väl någonting om vad som driver fram sådant här. Men det handlar
              också om att vi från rättssamhället är för flata, tycker jag.
              Vi har en mycket missriktad vilja i dagens rättspolitik vad gäller
              att kombinera sociala åtgärder och rättsliga åtgärder mot de unga
              som begår brott. Man vill inte gripa in. Det är bättre att en
              ung människa får vara ett papper i en pärm på ett socialkontor
              i stället för att man griper in direkt och visar en tydlig konsekvens
              av ett visst handlande.
            </seg>
            <seg n="ffa7bb18">
              Jag tycker också att vi måste prata om det här med polisen. Sverige
              har i dag färre poliser än när den nuvarande regeringen tillträdde.
              Jag är dock glad jag vill understryka detta att vi utbildar alltfler
              poliser i dag, men vi ser en utveckling där det är mycket svårt
              att ha råd att anställa dessa. Följderna inom den svenska polisen
              blir att det som var tänkt att vara en polis nära medborgarna
              blir mer av en fjärrpolis: Poliser i bilar och poliser i stora
              polishus. Vi ser hur äldre poliser måste pensioneras i stor omfattning.
              Fler civilanställda är på gång att pensioneras just nu. Polisstationerna
              stängs. Närpolisområdena blir färre, och polisstationerna blir
              också färre. Uppklaringsprocenten är förfärande låg.
            </seg>
            <seg n="37bb450d">
              Här krävs det ett helt annat tänkande. Folkpartiet liberalerna
              räcker ut en öppen hand till alla partier här när det gäller hur
              vi ska göra för att nu se till att vi värnar den närvarande och
              lokalt förankrade polisen. Det finns ingenting som är så bra och
              så brottsförebyggande som att det finns en närvarande, lokalt
              förankrad polis. Jag och Folkpartiet liberalerna tror nämligen
              att det viktigaste är att vi förebygger brott och ser till att
              det inte begås så många brott. Det är inte ett självändamål att
              brott ska begås så att fängelserna fylls. Vi måste börja tidigt
              om vi ska skapa verklig trygghet.
            </seg>
            <seg n="b99a967b">
              Något som skiljer sig lite från de här ungdomarna och problematiken
              med stort utanförskap, ett liv i egen misär och djup, svår kriminalitet
              som börjar tidigt är ett fokus på den organiserade brottsligheten.
              Folkpartiet liberalerna har skrivit motioner i den här riksdagen
              i flera års tid om att vi måste vässa verktygen. Vi pratar om
              personer som inte har hjälp av några ungdomsvårdssatsningar eller
              av några höjda barnbidrag eller sjukersättningar personer som
              bara vill begå brott. Vi måste leverera verktyg till svensk polis
              för att den ska kunna möta den här typen av brottslighet, för
              den är systemhotande. Det är talande att i dagarna måste svensk
              säkerhetspolis gripa sig an den här uppgiften enligt egen utsago.
            </seg>
            <seg n="2990c293">
              Vi i Folkpartiet det lovar jag kommer under det år vi har kvar
              fram till nästa val att fokusera på våra ungdomar och se till
              att färre ungdomar går ned sig i kriminalitetsträsket. Det är
              viktigt. Vi behöver också en lokalt närvarande polis och ett fokus
              på den systemhotande brottsligheten som inte är socialt påverkbar.
            </seg>
          </u>
          <note type="speaker" n="44d9a8a7">
            Anf. 24 BRITTA LEJON (s) replik:
          </note>
          <u who="unknown" xml:id="i-6adb458aec041830-0" n="2b211149">
            <seg n="5db994c1">
              Herr talman! Ni pratar om att man ska fokusera på unga, Johan
              Pehrson från Folkpartiet. Jag tyckte mig också höra att du nämnde
              ordet förebyggande i någon bisats.
            </seg>
            <seg n="4d9e9a7e">
              Jag undrar bara: Hur går den utsagan ihop med den politik som
              ni företräder och söker väljarnas stöd för inför nästa val? Ni
              satsar visserligen 1 miljard mer än vad regeringen gör på rättsväsendet,
              men med andra handen minskar ni stödet till de mest utsatta familjerna
              i Sverige, nämligen dem som är drabbade av arbetslöshet eller
              sjukdom. Där är ert budgetalternativ betydligt sämre. Det innebär
              14 miljarder mindre till arbetsmarknadssatsningar redan första
              året minus 6 ½ miljard när det gäller stödet till de sjuka och
              handikappade. Hur går er politik ihop, Johan Pehrson?
            </seg>
          </u>
          <note type="speaker" n="8baa65a3">
            Anf. 25 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-1" n="8ac7c862">
            <seg n="0e8931b4">
              Herr talman! Jag är mycket glad för den här frågeställningen,
              för den är så avslöjande. I regeringens budgetförslag ges förklaringar
              till vad som driver fram kriminalitet. Där står om sociala faktorer,
              arbetslöshet och utanförskap. Jag håller helt med. Poängen är
              bara att arbetslösheten och det sociala utanförskapet ju har växt
              under tio års tid. Regeringen försöker gärna framstå inte minst
              socialdemokrater i riksdagen som om man är på utsatta människors
              sida, men vad gör man? Arbetslösheten växer liksom utanförskapet.
            </seg>
            <seg n="01a8c13f">
              Man pratar om att alkohol är ett stort problem. Ja, men nu har
              alkoholkonsumtionen ökat med 30 % i tio års tid, och man är helt
              lamslagen vad gäller att finna någon ny politik för att minska
              konsumtionen av illegal alkohol och så vidare.
            </seg>
            <seg n="a013e877">
              Jag hävdar att Folkpartiets politik för riktiga jobb, integration
              och en fungerande skola är svaret på det som i mycket är det bästa
              för att minska unga människors kriminalitet. Ett liv i evigt utanförskap
              och en skola där man ständigt misslyckas ta det individuella programmet
              till exempel, som ni upprätthållit i snart tio års tid och som
              är ett misslyckande gör att människor bryter ihop och knappt har
              något annat att välja på än att hamna i en miljö där risken är
              stor att de fortsätter med brottslighet.
            </seg>
          </u>
          <note type="speaker" n="81bcc1ce">
            Anf. 26 BRITTA LEJON (s) replik:
          </note>
          <u who="unknown" xml:id="i-6adb458aec041830-1" n="2b211149">
            <seg n="6bc487cc">
              Herr talman! Arbetslösheten är för stor, ja, men vi väljer att
              se den verkligheten och väljer att i vår budget storsatsa på att
              bekämpa arbetslösheten med alla medel. Ni drar ned med över 14
              miljarder på det området nästa år. Hur tror Johan Pehrsons folkparti
              att det slår mot de familjer som har de sämsta marginalerna? Hur
              får du det till att vara ett förebyggande arbete?
            </seg>
          </u>
          <note type="speaker" n="a56afae9">
            Anf. 27 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-2" n="8ac7c862">
            <seg n="a9fd0058">
              Herr talman! Vi tror att de pengar som Socialdemokraterna pumpar
              in i stora statliga nödhjälpsprogram är till för att rädda statistiken
              till valet. Eftersom vi haft en hög nivå kommer nu en bombmatta
              av åtgärder som går ut på att gömma människor i statistik och
              säga att de inte är arbetslösa utan i åtgärder, åtgärder som vi
              vet alldeles för ofta är näst intill meningslösa.
            </seg>
            <seg n="2eef9f69">
              Vi fokuserar i vårt program på riktiga nya jobb. Det är jobb
              som ger svar på de utmaningar som Sverige står inför, utmaningar
              som att våga se Sverige i den internationella konkurrens som vi
              befinner oss i, jobb som fokuserar på kunskapsinnehåll, jobb som
              fokuserar på att vara riktiga jobb. Alla människor kan inte vara
              ingenjörer. Det tycker inte Folkpartiet, och vi tror det inte
              heller, men vi tror att det är bra att människor får riktiga jobb.
            </seg>
            <seg n="e337a3db">
              Vi är beredda att öppna upp en tjänstemarknad. Vi är beredda
              att öppna upp den offentliga sektorn med de monopol som inte minst
              ser till att kvinnor är instängda i alltför lite valfrihet i stället
              för att kunna vara egna företagare.
            </seg>
          </u>
          <note type="speaker" n="9dab8673">
            Anf. 28 BEATRICE ASK (m):
          </note>
          <u who="beatrice_ask_00e90e" xml:id="i-236a0bd929c57173-0" n="39ed8c84">
            <seg n="9c603269">
              Herr talman! Fasta lagar och en stabil rättsordning är grunden
              för ett fritt och öppet samhälle. Få saker inskränker människors
              frihet så som konsekvenserna av våld, droger och kriminalitet.
              Om man vill ha ett samhälle som ger frihet för enskilda människor
              måste man också ha ett starkt, tydligt och effektivt rättsväsende.
              Det har vi inte i Sverige i dag.
            </seg>
            <seg n="59e47a79">
              Brottslighet tillåts breda ut sig och tränga längre ned i åldrarna
              utan att reaktioner följer. Många brottsoffer upplever att rättskedjan
              kapitulerat. Brottsligheten är utbredd i hela Sverige, och våldet
              ökar. Polis och åklagare tvingas prioritera bland brotten. Många
              utredningar får vänta eller läggs ned på grund av tidsbrist. I
              de fall ett brott når domstol blir straffet ofta lågt i förhållande
              till den kränkning som brottet inneburit för offret.
            </seg>
            <seg n="bf51beaf">
              Fängelserna är fyllda, kriminalvården fungerar dåligt och många
              som lämnar anstalterna återkommer snabbt efter att ha begått nya
              brott. Enligt Kriminalvårdsstyrelsens egen statistik återfaller
              ungefär 40 % inom tre år. För personer som dömts för stölder eller
              narkotikabrott är siffran 75 %.
            </seg>
            <seg n="c0777b53">
              Enskilda människor runtom i Sverige känner frustration och uppgivenhet.
              Jag vet människor som inte bryr sig om att anmäla brott eller
              ringa polisen när de upptäcker något konstigt. Det är ingen idé,
              säger de. Det är en mycket farlig tanke. När brott inte anmäls,
              utreds och klaras upp skapas ett samhälle där kriminaliteten i
              praktiken tolereras. Brott lönar sig. Gränserna för accepterat
              beteende flyttas framåt. Utrymmet för de många människornas frihet
              krymper. Vi tvingas anpassa våra liv efter risken att bli offer
              för våld och brott.
            </seg>
            <seg n="42555e69">
              Jag ska erkänna, herr talman, att jag mer än en gång avstått
              från att gå den där sköna kvällspromenaden i sommarnattens Helsingfors.
              Min mamma i Norrland vågar inte längre sova ensam i sommarstugan
              nere vid älven. Alldeles för många fritidshus har haft inbrott.
            </seg>
            <seg n="9df23840">
              Tusentals tonårsföräldrar ligger vakna på nätterna tills de unga
              flickorna och pojkarna hörs vrida om nyckeln i låset. De vet att
              det inte räcker att lita på de egna barnen. Så mycket händer.
              Buslivet breder ut sig kring idrottsarenorna, klotter och skadegörelse
              frodas, på Internet lurar pedofiler och kontokortstjuvar, butikerna
              anställer vakter och drar ned järngaller vid stängningsdags.
            </seg>
            <seg n="ff6444ce">
              Vi lever i ett tjyvsamhälle. De som kan anpassar sig och stannar
              hemma. De köper gallergrind och larm och drömmer om pepparsprej
              och vakthundar. De allra mest utsatta blir ännu mer utsatta och
              tvingas leva i ständig oro för brott och våld.
            </seg>
            <seg n="8b9ed719">
              Samtidigt vacklar respekten för lag och ordning. Statsministern
              stoppade i sig smågodis utan att betala häromåret. Han är inte
              ensam. Folk äter gratis i affärerna. De snattar. Svinnet i Sverige
              har tredubblats sedan 1970-talet. I dag uppgår svinnet i butikerna
              till ca 10 miljarder kronor om året enligt Svensk Handel. Folk
              kör för fort. Folk kör i fyllan. Folk köper sprit till minderåriga.
              De bränner hemma både det ena och det andra.
            </seg>
            <seg n="d603e5c3">
              Människor skapar egna regler och tar hand om rättskipningen själva
              när polis och rättsväsende inte fungerar. I slutet av juli kidnappade
              två män, beväpnade med kniv och avsågade hagelgevär, en 18-åring
              som de misstänkte för våldtäkt av en kvinnlig släkting. Det rörde
              sig inte om några tunga förbrytare, utan om vanliga svenskar som
              enligt Malmöpolisen ville skipa rättvisa. Utöver att det hade
              kunnat gå riktigt illa tror man dessutom att 18-åringen var fel
              kille. Människor som inte kan lita på rättssystemet tar saken
              i egna händer, och det är en farlig utveckling.
            </seg>
            <seg n="7e48ceca">
              Sverige har haft socialdemokratiska regeringar i tio år. Är ni
              socialdemokrater nöjda med resultaten? Vad är det som är bäst?
              Vilka åtgärder eller insatser tycker ni har varit de mest lyckosamma?
              Är det nedläggningen av 100 polisstationer eller rättare sagt
              116? Har det ökat eller minskat polisens effektivitet? Eller är
              ni ännu mer nöjda med ärendebalanserna i domstolarna? Eller med
              att rekryteringen till och antalet kriminella nätverk ökar och
              ökar? Det är intressanta frågor som man borde få svar på. Min
              bedömning är att det fungerar hyfsat väl på en del områden trots
              inte tack vare den socialdemokratiska regeringens kriminalpolitik.
            </seg>
            <seg n="77f587c4">
              Så här kan det inte fortsätta. Vi kan och vi måste stärka rättsväsendet.
            </seg>
            <seg n="31c1b3a4">
              I vår moderata vision kan man ta en kvällspromenad utan vakthund
              och bodyguard . I vår vision kan man åka på semester eller parkera
              bilen utan att vara rädd för inbrott och förstörelse. I vår vision
              kan man ringa polisen och få hjälp om något händer. I vår vision
              ställs de som bryter mot lagarna till svars och rättvisa skipas.
            </seg>
            <seg n="2cfdeb40">
              Vårt mål är ett samhälle där brott inte lönar sig. Vårt mål är
              ett samhälle där brott inte accepteras. Kort sagt: Noll tolerans.
              Vi tror inte att vi når dit omedelbart självklart inte. Men det
              finns saker man kan göra. Hur ska vi då nå dit?
            </seg>
            <seg n="7ed2c99b">
              För det första måste vi ifrågasätta den förda politiken. Ni socialdemokrater
              ägnar för mycket kraft åt att problematisera förövarna och ifrågasätta
              polisen. Vi är mer engagerade i de människor som drabbas av brott.
            </seg>
            <seg n="45684e0a">
              För det andra vill vi ha fler och modernare poliser. Jag läste
              i tidningen Advokaten att justitieministern tycker att det är
              jobbigt att i riksdagen diskutera antalet poliser. Jag förstår
              det, men jag lovar att jag kommer att fortsätta att göra det eftersom
              antalet poliser i yttre tjänst halverats under de senaste åren
              och eftersom rapporterna är många om att det inte går att ens
              komma fram på telefon.
            </seg>
            <seg n="3e2ac4a4">
              Vi har ytterligare förslag till åtgärder inom alliansen, och
              om vi får genomföra dem under nästa mandatperiod kommer vi att
              ta viktiga steg på vägen mot ett tryggare Sverige.
            </seg>
          </u>
          <note type="speaker" n="a03fb684">
            Anf. 29 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-0" n="2c43ef6d">
            <seg n="d4e0d54a">
              Herr talman! Det var en oerhört mörk bild av vårt samhälle som
              Beatrice Ask tecknade med den samlande beteckningen tjyvsamhälle.
            </seg>
            <seg n="1ec25a82">
              Jag vill fråga Beatrice Ask om hon tror att det finns ett samband
              mellan ett tryggt och rättssäkert samhälle, som jag utgår från
              att vi alla vill skapa och bidra till, och ett samhälle som minskar
              klyftorna mellan människorna. Jag tycker inte att Moderaterna
              är särskilt tydliga på just den punkten.
            </seg>
            <seg n="1bb8353c">
              Om det är Moderaternas åsikt att det finns ett sådant samband
              undrar jag varför de då i sin helhetspolitik föreslår oerhörda
              försämringar av till exempel socialförsäkringssystemen, vilket
              spikrakt leder till ett samhälle med kraftigt ökade klyftor. Det
              handlar om skattesänkningar mest för de rika.
            </seg>
            <seg n="ec48404c">
              Tror ni på mindre kriminalitet och mindre brutalitet med ett
              samhälle som ökar klyftorna och orättvisorna?
            </seg>
          </u>
          <note type="speaker" n="f579f872">
            Anf. 30 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-1" n="39ed8c84">
            <seg n="a51a6572">
              Herr talman! Jag är upprörd över den segregation som tio års
              socialdemokratisk regering har lett till. Det har ökat svårigheterna
              och utanförskapet, och framför allt många ungdomar har lämnats
              utanför gemenskapen, utanför den gränssättning som man har gjort.
              Därför driver vi många krav, bland annat på en bättre skola. Det
              är ett av de verktyg vi har för tillrättaförande av de ungdomar
              som har bekymmer.
            </seg>
            <seg n="28607847">
              Rolf Olsson ger uttryck för en märklig syn, nämligen att bidragsberoende
              skulle vara en lösning. Det är ju en förbannelse i många sammanhang!
              Det handlar om att föräldrarna inte kan försörja sig genom hederligt
              arbete i bästa fall kan man, på grund av marginaleffekter, ta
              ett svartjobb. Det lär inte barn och ungdomar rätt och fel. Det
              skapar inte underlag för hederlighet.
            </seg>
            <seg n="a7e2ebad">
              Det är otroligt mycket som borde ha gjorts för att minska segregationen
              i förorter och för att minska ensamma mammors utanförskap. Det
              är en grupp som vi moderater särskilt har arbetat med under de
              senaste åren.
            </seg>
          </u>
          <note type="speaker" n="705bb271">
            Anf. 31 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-1" n="2c43ef6d">
            <seg n="b6088e00">
              Herr talman! Det var ju inget svar på min fråga.
            </seg>
            <seg n="31993297">
              Jag kan konstatera att er politik leder spikrakt till ökade klyftor.
              Uppenbarligen har Moderaterna ingen ambition att minska klyftorna.
              Jag kommer osökt att tänka på ett land som inte kan beskyllas
              för att ha några bidragssystem, nämligen USA. Man ser den brutala
              bild som präglar det samhället, särskilt när det gäller de unga
              i dag är det 2 225 minderåriga som sitter i fängelse där. Är det
              på det viset det ska bli med en moderatledd regering? Gud förbjude!
            </seg>
          </u>
          <note type="speaker" n="48a6ab82">
            Anf. 32 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-2" n="39ed8c84">
            <seg n="8dda1f44">
              Herr talman! Jag vill påpeka för Rolf Olsson att när hans parti
              var med och hade ledningen i det här landet hade vi, under förra
              året, över 500 personer under 18 år i svenska fängelser. Det är
              alarmerande.
            </seg>
            <seg n="d7f1aa51">
              När det gäller frågan om utanförskap vill jag säga att den skattepolitik
              vi för framför allt handlar om att ge ensamstående mammor större
              möjligheter att stå på egna ben ekonomiskt och att minska bidragsberoendet.
            </seg>
            <seg n="2f8fb94a">
              Ensamstående föräldrar har en mycket besvärlig situation. Det
              är inte ovanligt att ungdomar i kriminalitet kommer från miljöer
              där man saknar den ena föräldern. Jag tror att insatser i den
              ekonomiska politiken för den gruppen är av central betydelse.
              Där har ni inte gjort något annat än att hålla fast vid bidragsberoende.
              Det är ingen lösning för de föräldrarna.
            </seg>
          </u>
          <note type="speaker" n="f55ca0f9">
            Anf. 33 CHRISTER ERLANDSSON (s) replik:
          </note>
          <u who="eskil_erlandsson_afa9cb" xml:id="i-a97a704be84c3e95-0" n="36b44c9f">
            <seg n="70a83705">
              Herr talman! Moderaterna beskriver Sverige mycket svart. Ni målar
              en bild av brottslighet som breder ut sig och blir ännu värre
              i Sverige. Men verkligheten är helt annorlunda. Det vore intressant,
              Beatrice, om du kunde redovisa vad det är för underlag ni bygger
              er mörka bild på.
            </seg>
            <seg n="bdf20dd3">
              Faktum är att antalet anmälda brott till och med minskade något
              under förra året. Brottsligheten har planat ut, vilket också stöds
              av offer- och självdeklarationsundersökningarna. Därför undrar
              jag: Vad är det egentligen ni stöder er på?
            </seg>
            <seg n="aef169f9">
              Vi socialdemokrater arbetar aktivt och konstruktivt för att bekämpa
              brottsligheten. Utifrån det Moderaterna pekar på kan man då ställa
              sig en fråga. Vi driver ju frågan om lagring av trafikdata i EU.
              Det är ett viktigt instrument som ökar polisens möjligheter att
              bedriva ett effektivt arbete. Varför säger Moderaterna nej till
              det, om ni nu vill värna ett tryggt samhälle? Det är vi socialdemokrater
              som värnar ett tryggt samhälle, och vi har faktaunderlag för detsamma.
            </seg>
          </u>
          <note type="speaker" n="bcd61cae">
            Anf. 34 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-3" n="39ed8c84">
            <seg n="367897ec">
              Herr talman! Med statistik kan man påstå precis vad som helst.
              Jag sade inte att anmälningarna generellt hade ökat. Jag påpekade
              att den grova brottsligheten hade ökat.
            </seg>
            <seg n="22aa9148">
              I Rikspolisstyrelsen frågade din partikollega om detta för en
              tid sedan. Vi fick beskedet att ökningen av rekryteringen till
              kriminella nätverk låg på 300 % under förra året. Det är rätt
              mycket. Våldsbrottsligheten ökar tyvärr. Vi kan också se att den
              kriminella aktiviteten längre ned i åldrarna ökar. Det finns alltså
              gott om statistik som belägger det jag säger.
            </seg>
            <seg n="f3a05c45">
              Men framför allt pratar jag med människor. Det är ingen mörk
              bild jag ger. Jag valde att ta fram några av de berättelser som
              människor har låtit mig ta del av. Jag skulle ha kunnat hålla
              på längre med det.
            </seg>
            <seg n="2ed425da">
              Jag ska åka till Luleå på måndag. Jag fick ett mejl häromsistens
              där man sade att det var bra att vi skulle prata kriminalpolitik,
              för man hade haft gänguppgörelser med vapen i Luleå den här veckan.
              Det är hur mycket som helst av detta elände!
            </seg>
            <seg n="f440bab8">
              Sedan till detta om registrering av all datatrafik. Ni socialdemokrater
              skulle vilja registrera hederliga medborgares mejl, telefonsamtal,
              mobilsamtal, webbaktiviteter och så vidare rubbet! Vi inriktar
              vår politik på att registrera och komma åt brottslingar. Det är
              skillnaden.
            </seg>
          </u>
          <note type="speaker" n="0c1432d3">
            Anf. 35 CHRISTER ERLANDSSON (s) replik:
          </note>
          <u who="eskil_erlandsson_afa9cb" xml:id="i-a97a704be84c3e95-1" n="36b44c9f">
            <seg n="85a30135">
              Herr talman! Det är intressant att höra vad Moderaterna säger:
              Man pratar med människor, och på det bygger man sitt statistiska
              underlag. Då måste man fråga: Vad är det för människor ni pratar
              med?
            </seg>
            <seg n="80857ff2">
              Vi tycker att det är bra att vi har instanser som kan ta fram
              bra underlag som visar hur verkligheten ser ut. Det är det vi
              utgår ifrån inte från att vi pratar med människor. Vi pratar med
              väldigt många människor. Men uppblåsningen i press och massmedier
              liksom de påståenden ni kommer med målar Sverige svart. Det är
              ett underbart land, och det är inte svart. Vi ser hela tiden till
              att skapa ett tryggare samhälle. Det är den delen som vi vill
              att du ska peka på.
            </seg>
            <seg n="e2a89adb">
              När det gäller detta med brottsligheten och EU säger ni ju de
              facto nej. Ni säger nej till att vi effektivt ska kunna minska
              brottsligheten, i synnerhet den grova brottsligheten.
            </seg>
          </u>
          <note type="speaker" n="f4cbadf2">
            Anf. 36 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-4" n="39ed8c84">
            <seg n="b5cce579">
              Herr talman! Vi moderater arbetar mycket med den officiella statistik
              som finns, men vi är inte delaktiga i den propaganda som Christer
              Erlandsson ger uttryck för, där man bara pekar på de siffror som
              går bra.
            </seg>
            <seg n="4539dd26">
              Riksdagens uppgift är att lösa problem, inte att skönmåla verkligheten.
              Jag är stolt över att jag träffar många människor och lyfter fram
              deras problem. Det ger lite kött och färg till den statistik som
              annars bara blir siffror. Det är människor vi pratar om människor
              som utsätts för brott, människor som inte vågar gå ut på kvällarna,
              människor som får sina tillgångar tagna av kriminella. Det är
              detta vi pratar om. Tyvärr är situationen mörk.
            </seg>
          </u>
          <note type="speaker" n="8b5b8048">
            Anf. 37 BRITTA LEJON (s) replik:
          </note>
          <u who="unknown" xml:id="i-6adb458aec041830-2" n="2b211149">
            <seg n="e679bd60">
              Herr talman! Diskussionen om skönmålning kontra svartmålning
              är intressant och förtjänar en längre stunds diskussion. Det Beatrice
              Ask och Moderaterna gör är faktiskt att svartmåla verkligheten.
            </seg>
            <seg n="aef53e0b">
              Min fråga handlar om något annat som vi gemensamt borde kunna
              konstatera, nämligen att ekonomiskt och socialt utsatta människor
              också är de som är mest utsatta för brott. Er politik ger mindre
              marginaler åt dessa utsatta familjer och människor. Hur kan det
              öka tryggheten i Sverige?
            </seg>
          </u>
          <note type="speaker" n="c66b2ccb">
            Anf. 38 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-5" n="39ed8c84">
            <seg n="b134c2ef">
              Herr talman! Ni socialdemokrater förstår inte hur mycket det
              betyder att få arbeta och vara med i samhällsgemenskapen. Därför
              försöker vi moderater föra en ekonomisk politik som ser till att
              fler människor kan komma i arbete och på det sättet skapa en grund
              för sitt liv och sin framtid.
            </seg>
            <seg n="8a7d2812">
              Utanförskapet, arbetslösheten och segregationen som vi ser i
              delar av Sverige, som en följd av den politik ni har fört, har
              skapat miljöer där kriminalitet frodas. Det är väldigt olyckligt.
              Att detta kombineras med en usel skolpolitik gör inte saken bättre.
            </seg>
            <seg n="dd14ac2a">
              Jag är oroad över att så många ungdomar fastnar i drogberoende
              och kriminalitet och att ni inte gör något i tid. I alliansen
              har vi presenterat ett omfattande program för att reagera tidigare
              och tydligare för att ta oss an de barn och ungdomar som far illa
              i Socialdemokraternas Sverige. Det är ingen svartmålning. Det
              är ett försök att ta tag i ett mycket allvarligt problem.
            </seg>
          </u>
          <note type="speaker" n="b37a4b78">
            Anf. 39 BRITTA LEJON (s) replik:
          </note>
          <u who="unknown" xml:id="i-6adb458aec041830-3" n="2b211149">
            <seg n="9067c863">
              Herr talman! Jag håller helt med Beatrice Ask om att arbete är
              centralt om vi ska förändra brottsligheten i Sverige långsiktigt.
              Men det som är både paradoxalt och lite sorgligt är att den insikten
              som Beatrice Ask säger sig ha inte återspeglas i den politik som
              Moderaterna för. Om nu arbete är centralt, hur kan ni då mena
              att alla de som är arbetslösa i dag skulle kunna få fler jobb
              bara därför att a-kassan sänks? Är du över huvud taget medveten
              om att det i snitt går 40 sökande på varje ledigt jobb? Hur kan
              de få fler jobb att söka bara för att deras a-kassa sänks? Vad
              ska de leva på under tiden de söker jobb om ni får regera?
            </seg>
          </u>
          <note type="speaker" n="c80feb4c">
            Anf. 40 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-6" n="39ed8c84">
            <seg n="29825fab">
              Herr talman! Å ena sidan är ersättningsnivån inte lägre än den
              ni anser att andra kan leva på. Å andra sidan handlar arbetsmarknadspolitik
              inte bara om ersättning. Det finns också rader av andra förslag
              som vi har för att över huvud taget öka antalet jobb. Glöm inte
              de satsningar vi gör på företagsamheten.
            </seg>
            <seg n="a1d21880">
              Låt mig när det gäller de utsatta miljöerna säga följande. Det
              faktum att vi satsar på att skaffa fram fler poliser gör att vi
              åtminstone kan se till att det finns någon polis av kött och blod
              som kan bedriva ett förebyggande arbete bland barn och ungdomar
              i utsatta områden. Det saknas i dag. Då får man sådana händelser
              som till exempel i Ronna. Det är ert ansvar. Så vill vi inte ha
              det.
            </seg>
          </u>
          <note type="speaker" n="76d666ad">
            Anf. 41 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-a50fc146bbac45d7-0" n="425aab47">
            <seg n="7c4f0f40">
              Fru talman! Jag har satt en rubrik på mitt anförande: Gör det
              möjligt att vittna under sekretessbelagd identitet.
            </seg>
            <seg n="96208276">
              För en vecka sedan stod följande rubrik i Dagens Nyheter: Hells
              Angels-medlem släppt sedan vittne backat. Det var en 34-årig medlem
              i Hells Angels som suttit häktad för övergrepp i rättssak som
              åklagaren tvingades släppa därför att ett vittne tagit tillbaka
              sina uppgifter, varvid utredningen körde fast. Praktiskt taget
              varje dag kan vi läsa om eller höra i radio och tv att vittnen
              och brottsoffer pressas att ej gå till polisen. Det sker med delvis
              subtila medel. Vi vet att din dotter går i klass 2 a i den och
              den skolan, kanske en man säger som bär en T-shirt dekorerad med
              ett mc-gängs emblem. Budskapet kan inte missförstås även om hotet
              inte uttalas öppet. Allt oftare hotas nu även personal inom rättsväsendet.
            </seg>
            <seg n="a7215ad9">
              Rättstryggheten kräver bland annat att vi kan lita på våra domstolar
              och att rättvisa domar avkunnas. Att allmänheten samverkar med
              polis och åklagare är helt grundläggande för samhällets förmåga
              att klara upp allvarliga brott. Det förutsätter att folk vågar
              ställa upp och vittna i en rättegång. Under senare år har rädslan
              för att vittna ökat. Till stor del beror det på den allt grövre
              organiserade brottslighetens framväxt. De flesta som vet något
              om de kriminella gängens verksamhet tiger övertygade om att de
              måste det för att överleva. Men för varje gång som gängens brottsliga
              verksamhet förblir ostraffad av samhället stärks deras makt över
              dem som skulle kunna ändra på det.
            </seg>
            <seg n="f8d7e13b">
              Att hota någon som ska vittna är att göra sig skyldig till övergrepp
              i rättssak, och antalet dömda för detta brott ökar dramatiskt.
              År 1981 lagfördes 158 personer för detta brott. År 1997 hade antalet
              stigit till 340 för att fem år senare vara uppe i 603 brott. Det
              innebär att först ägde en dubblering rum under en 15-årsperiod.
              Sedan skedde i stort sett en fördubbling igen, men nu på bara
              fem år. Kurvan steg mera måttligt fram till millennieskiftet för
              att sedan stiga tvärt, vilket visas av att år 2000 var antalet
              fällande domar för övergrepp i rättssak 65. År 2004 hade siffran
              stigit till 348. Det var en femdubbling på endast fyra år.
            </seg>
            <seg n="634426ff">
              Den kraftiga uppgången kan med stor sannolikhet sättas i samband
              med att under den senaste tioårsperioden har de tungt kriminella
              gängen i Sverige ökat åttafaldigt, från sex till 46. Enligt en
              kartläggning redovisad i Dagens Nyheter den 27 september finns
              de nu på 23 orter över hela södra halvan av landet medan det endast
              var Helsingborg, Malmö och Helsingfors som var hemvist för gängen
              1995.
            </seg>
            <seg n="56ba72c5">
              Flera grova våldsbrott förblir ostraffade eftersom alla som vet
              något tiger, och då går inget att bevisa. Länskriminalen i Helsingfors,
              Västra Götaland och Skåne har ett tiotal olösta mord eller försvinnanden
              med kopplingar till gängkriminalitet.
            </seg>
            <seg n="8ed8bde5">
              I februari 1998 sköts en väktare i benet inne i Fittja centrum
              i utkanten av Helsingfors inför 25 vittnen. Alla som visste något
              om motivet teg. Året efter knivhöggs en man till döds på samma
              plats. 70 personer fanns på plats när polisen anlände. Ingen ville
              vittna.
            </seg>
            <seg n="ff82aba8">
              Hur ska man höja benägenheten att vittna i dylika fall? En idé
              som förts fram är att nyckelvittnen ska få vara anonyma, men det
              går inte i Sverige i dag. Ett samhällsprogram i Sveriges Radios
              P 1 belyste under våren 2004 det här problemet. Bland annat kontaktades
              alla chefsåklagarna i Helsingfors, Göteborg och Malmö för att
              utröna hur de såg på möjligheten att vittna anonymt. De var långt
              ifrån främmande för tanken. Bara var fjärde sade nej. Av sammanlagt
              26 chefsåklagare i de tre städerna gick tre inte att nå. Av de
              23 som svarade sade fem att de absolut ville införa möjligheten
              att vittna anonymt i Sverige. Elva tvekade men lutade åt att idén
              borde prövas. Sex åklagare svarade nej, medan en inte ville ta
              ställning. Intressant är att den för svensk rättskultur helt främmande
              tanken på anonyma vittnen har ett överraskande starkt fäste bland
              åklagarna.
            </seg>
            <seg n="7b17ed3b">
              I Sverige har vi på senare år börjat anpassa domstolarnas lokaler
              på sådant sätt att vittnen och brottsoffer ej ska behöva konfronteras
              med gärningsmannen. Brottsofferjourerna med flera gör en fantastisk
              insats vad gäller vittnesstöd. Allt detta är naturligtvis bra,
              men det vore naivt att tro att det räcker med det för att hålla
              uppe vittnesbenägenheten.
            </seg>
            <seg n="a9c2f490">
              Fru talman! I Norge och Danmark har lagarna ändrats för att tillåta
              anonyma vittnen. Också i Nederländerna och i Storbritannien finns
              möjligheten. Det är dags att fundera över sådana förändringar
              även i Sverige. Ett gangstervälde där ingen vågar vittna om brottsliga
              gärningar skulle på sikt hota vår demokrati. Kanske skulle vittnesmål
              utan röjd identitet vara tänkbara i vissa fall, till exempel vid
              brott då vittnet inte har någon anknytning till vare sig brottsling
              eller brottsoffer.
            </seg>
            <seg n="927081ba">
              Fru talman! Det är hög tid att regeringen låter utreda om och
              i vilken omfattning vittnesmål under sekretessbelagd identitet
              bör möjliggöras för att behålla vittnesbenägenheten på en hög
              nivå så att domar kan avkunnas och gärningsmän få rättmätiga straff.
            </seg>
          </u>
          <note type="speaker" n="d4443a32">
            Anf. 42 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-3" n="8ac7c862">
            <seg n="c6be5d9c">
              Fru talman! Ingemar Vänerlöv lyfte upp en besvärande bild för
              det svenska rättssamhället. Jag kan i allt väsentligt, tyvärr,
              instämma i den. I den resa som jag alltid är på väg i i Rätts-Sverige
              möter jag mer av tystnaden. Alla berättar om hur människor i dag
              tiger när det ska prata om vad de har sett. Det sker av ren rädsla
              för att den egna säkerheten inte kan garanteras.
            </seg>
            <seg n="a165c35a">
              Jag tycker dock att det som Ingemar Vänerlöv just nu föreslår
              är att gå för långt, åtminstone så länge vi inte har prövat det
              vi vet vi kan göra. Det ena är att vi inrättar ett rejält nationellt
              vittnesskyddsprogram i vårt land. Det finns i nästan alla andra
              länder, men i Sverige finns inte detta. I dag är fortfarande skyddet
              av vittnen som har vittnat och som kan utsättas för hot en fråga
              för de enskilda myndigheterna ytterst en fråga om deras budget.
              Det skulle inte polisen erkänna själv, så klart, men i praktiken
              förhåller det sig delvis så.
            </seg>
            <seg n="89f58eb2">
              Vi tror på ett samlat grepp om detta i Sverige som också underlättar
              att vi internationellt har ett utbyte av människor som har vittnat
              för att de ska få skyddad identitet och chans till ett nytt liv
              för den insats de har gjort. Men vi ska också se till att ingripa
              mot den organiserade brottsligheten, bekämpa den, trycka tillbaka
              den och sätta dessa personer där de hör hemma, i fängelse.
            </seg>
          </u>
          <note type="speaker" n="9e83d657">
            Anf. 43 INGEMAR VÄNERLÖV (kd) replik:
          </note>
          <u who="ingemar_vanerlov_5debc7" xml:id="i-a50fc146bbac45d7-1" n="425aab47">
            <seg n="dc3d4fe3">
              Fru talman! Det som Johan Pehrson här säger om utbyggt vittnesskydd
              och allt detta kan jag hålla med om. Men jag är tveksam om det
              verkligen skulle räcka.
            </seg>
            <seg n="2539cc34">
              Jag nämnde den hemska statistik som vi har att betrakta i dag,
              att de tyngre kriminella gängen under den senaste tioårsperioden
              har ökat åttafalt, från 6 till 46. Det är med stor sannolikhet
              det som har gjort att antalet fällande domar för övergrepp i rättssak
              har femdubblats på de senaste fyra åren.
            </seg>
            <seg n="e3774660">
              Jag har här sagt att jag vill att regeringen ska utreda om och
              i vilken omfattning det skulle vara möjligt att ha sekretessbelagda
              vittnesmål i Sverige, så som man har i Norge och i Danmark.
            </seg>
          </u>
          <note type="speaker" n="1a15b989">
            Anf. 44 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-4" n="8ac7c862">
            <seg n="b56dfe3a">
              Fru talman! Det är väl ingen fara i att utreda någonting, men
              jag vill ändå peka på den fara som finns.
            </seg>
            <seg n="b515d432">
              Jag tror att svenskt rättsväsende skulle kunna hantera detta
              och klara av trovärdighetsfrågan med dessa vittnen. Men det blir
              ändå ett problem, eftersom den som är misstänkt och senare åtalad
              har väldigt svårt att bemöta de påståenden som görs från denna
              person, då det inte går att peka på trovärdighetsproblem eller
              att den personen av andra skäl skulle vilja vittna om just det
              som förs fram i vittnesmålet.
            </seg>
            <seg n="ed1751cb">
              Det finns ett grundläggande rättssäkerhetsproblem med ett sådant
              system, så man måste vara mycket varsam. Jag tror att vi absolut
              först ska pröva vittnesskyddet på nationell nivå med rejäla regler
              och möjlighet till internationellt utbyte, och verkligen komma
              åt den grova organiserade brottsligheten med polisiära medel.
            </seg>
          </u>
          <note type="speaker" n="94f25ba7">
            Anf. 45 INGEMAR VÄNERLÖV (kd) replik:
          </note>
          <u who="ingemar_vanerlov_5debc7" xml:id="i-a50fc146bbac45d7-2" n="425aab47">
            <seg n="f513a2f6">
              Fru talman! Jag håller med Johan Pehrson. Det är absolut inget
              fel på Johan Pehrsons förslag. Men jag menar inte att vi måste
              ha antingeneller, utan jag vill ha bådeoch. Parallellt med det
              som Johan Pehrson föreslår skulle jag vilja att man utreder det
              här.
            </seg>
            <seg n="30e2bbf4">
              I Norge och Danmark ändrades lagarna i början på 2000-talet.
              Jag bad riksdagens utredningstjänst kolla upp i vad mån de har
              märkt någon skillnad där. Dock har man ingen statistik som påvisar
              någonting. I Norge ska man i slutet på det här året börja med
              en utvärdering för att se hur det har slagit.
            </seg>
          </u>
          <note type="speaker" n="2d1d634d">
            Anf. 46 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-0" n="6cd8547c">
            <seg n="9cbfa527">
              Fru talman! Det var intressant att höra på Ingemar Vänerlövs
              anförande. Det blev ännu mer intressant sedan Johan Pehrson hade
              begärt replik, därför att här märker vi en tydlig skiljelinje
              i den så kallade eniga alliansen.
            </seg>
            <seg n="49a0a7c3">
              En fråga som jag vill ställa till Ingemar Vänerlöv är: Hur tror
              du att rättssäkerheten skulle påverkas om man införde detta system
              som du förespråkar? Jag är rädd för att trovärdigheten och rättssäkerheten
              kommer att ifrågasättas i allra högsta grad om man får vara anonym
              när man vittnar.
            </seg>
            <seg n="df5088e7">
              Vi har också under detta år till och med beslutat att införa
              möjligheten att vittna via videokonferens, just för att skydda
              den del som du tar upp som är mycket allvarlig. Jag tycker att
              vi ska göra allt vad vi kan för att skydda vittnena, men rättssäkerheten
              och trovärdigheten i ett vittnesmål är väldigt viktiga.
            </seg>
          </u>
          <note type="speaker" n="9f883729">
            Anf. 47 INGEMAR VÄNERLÖV (kd) replik:
          </note>
          <u who="ingemar_vanerlov_5debc7" xml:id="i-a50fc146bbac45d7-3" n="425aab47">
            <seg n="0d60f3cc">
              Fru talman! Ja, jag kan tycka som Göran Norlander. Men självklart
              kan vi inte ständigt ha anonyma vittnesmål. Jag menar att det
              måste utredas i vilka fall det skulle vara möjligt att vittna
              under sekretessbelagd identitet. Jag är inte jurist så att jag
              kan avgöra att det ska vara exakt si och så, men i Norge, Danmark,
              Storbritannien och Nederländerna har man kommit fram till att
              detta är vägar att pröva. Jag menar att vi måste vara öppna för
              dessa möjligheter som kan stå till buds.
            </seg>
          </u>
          <note type="speaker" n="7b7a6157">
            Anf. 48 ROLF OLSSON (v):
          </note>
          <u who="rolf_olsson_4e3cd0" xml:id="i-505b9848754a0705-2" n="2c43ef6d">
            <seg n="9726a06b">
              Fru talman! Rättsväsendet är ett stort och viktigt politikområde.
              I Vänsterpartiet menar vi att rättspolitiken måste vara oupplösligt
              kopplad till en strävan efter ett rättvist samhällsbygge med en
              aktiv välfärdspolitik som främjar rättvis fördelning och solidaritet
              människor emellan. Samhällen med stora klyftor av klassnatur,
              könsnatur eller etnisk natur är ofta samhällen som präglas av
              våld och kriminalitet. Det kan vi se runtom i världen.
            </seg>
            <seg n="5631b09f">
              Därför kan man inte isolera rättspolitiken från andra politikområden.
              Därför måste hela politiken sträva efter rättvisa och minskade
              klyftor. Därför duger det inte med bara rop efter fler poliser,
              fler tvångsmedel, längre fängelsestraff och mer repression, samtidigt
              som man lägger förslag på kraftigt försämrade villkor för ekonomiskt
              underprivilegierade som arbetslösa och långtidssjuka, om man på
              allvar vill förebygga och minska kriminaliteten. Om någon tvivlar:
              Titta er omkring i världen! Hela politiken måste hänga ihop.
            </seg>
            <seg n="76a1cc9c">
              Fru talman! Jag ska säga några ord om vikten av ett rättvist
              rättsväsende, som vi också har en partimotion om.
            </seg>
            <seg n="2b5cebaf">
              Avgörande förutsättningar för ett fungerande rättsväsende är
              att alla människor har förtroende för och tilltro till detta rättsväsende
              och att det finns en demokratisk insyn som ger det legitimitet.
              I Sverige har vi, enligt min mening, på många sätt ett bra rättsväsende,
              men det finns ändå brister och det går definitivt att göra det
              bättre. Jag ska ta några mycket konkreta exempel som jag menar
              skulle förbättra det hela.
            </seg>
            <seg n="dda80500">
              Det finns i hela vårt samhälle strukturer som rangordnar människor
              på grund av klass, kön, sexuell läggning eller etnisk tillhörighet.
              Rättsväsendet ska naturligtvis arbeta för att minska och begränsa
              dessa strukturers inverkan, men vi måste vara medvetna om att
              också rättsväsendet genomsyras av samma strukturer, och det måste
              åtgärdas. Det är extra viktigt att rättsväsendets personal arbetar
              mot fördomar, är öppna för kunskaper och kompetenshöjning på dessa
              områden och arbetar för att alla människor ska få ett gott och
              respektfullt bemötande. Nu vet vi att det pågår ett sådant arbete,
              och det finns uppdrag bland rättsväsendets alla myndigheter, men
              det är Vänsterpartiets mening att detta arbete måste ytterligare
              intensifieras och stärkas. Jag ska ta upp några konkreta aspekter.
            </seg>
            <seg n="9b4eac6e">
              Jag har i andra anföranden tidigare berört frågor om människors
              upplevelser av etnisk diskriminering inom rättsväsendet. Delvis
              behandlas detta område inom ramen för den pågående utredningen
              om strukturell diskriminering, och det är mycket bra. Men denna
              utredning kan inte genom direktiven innebära en heltäckande lösning
              på problem som betydande grupper fortfarande uppfattar som olikheter
              inför lagen. Det finns ett flertal undersökningar gjorda vid Göteborgs
              och Helsingforss universitet som pekar på faktiska skillnader
              när det gäller domar mot personer med invandrarbakgrund och mellan
              etniska svenskar till de invandrades nackdel. Vänsterpartiet har
              under flera år krävt att en utredning med jämförande studier ska
              göras som ska klargöra och belysa just dessa förhållanden. Vi
              har hittills inte fått gehör för sådana studier när vi har yrkat
              på detta bland andra partier, men det kommer nya chanser med årets
              motioner.
            </seg>
            <seg n="a2bdeb8e">
              Fru talman! För oss i Vänsterpartiet har det under många år varit
              mycket viktigt att uppmärksamma situationen inom rättsväsendet
              för de homo-, bi- och transsexuella. Det har gjorts viktiga framsteg,
              men det finns kvarstående brister, inte minst för de transsexuella,
              och Vänsterpartiet lägger fram motionsförslag som är ägnade att
              förbättra situationen för dessa. I brottsbalken fastslås i dag
              möjligheter att väcka åtal om någon förolämpas på grund av homosexuell
              läggning. Det är gott och väl, men bestämmelsen omfattar inte
              annan sexuell läggning och inte heller könsidentitet. Vi har inte
              fått gehör för en ändring härvidlag hittills, men nya möjligheter
              kommer även här att ges genom att vi lägger fram dessa förslag
              igen.
            </seg>
            <seg n="ce5d5e64">
              Generellt menar vi i Vänsterpartiet att rättsväsendet måste höja
              sin kompetens när det gäller bemötandet av HBT-personer och öka
              insikterna om den situation som många av dessa personer lever
              i. Hatbrotten som de utsätts för med diskriminering, förtryck
              och våld är avskyvärda och måste bekämpas beslutsamt. En studie
              vid Helsingforss universitet visade att 77 % av studiens tillfrågade
              HBT-personer under 20 år någon gång utsatts för hatbrott. Det
              är självklart en alarmerande och helt oacceptabel siffra. Det
              är vi säkert överens om.
            </seg>
            <seg n="967fefb2">
              Fru talman! Jag ska avslutningsvis säga några ord om den växande
              användningen av tvångsmedel och det ständiga flödet av förslag
              till nya tvångsmedel som diskuteras. Vi begåvas ju, som vi har
              diskuterat, varje år med en hittills knapphändigt skriven rapport
              om hur mycket nu existerande tvångsmedel har använts. Vi kan utläsa
              att det stadigt ökar.
            </seg>
            <seg n="78e9a08e">
              Utöver detta kommer snart förslag på bland annat buggning, preventiva
              tvångsmedel och lagring av trafikdata. Det är en häftig eskalering,
              och det är viktiga integritetshänsyn som står på spel. Ja, jag
              vill påstå att också demokratin står på spel.
            </seg>
            <seg n="786651fd">
              Vi har i Vänsterpartiet fått gehör för en utredning om ökad parlamentarisk
              kontroll, och det är bra. Men omfattningen av de nya förslagen
              oroar oss. Vi efterlyser en aktiv debatt bland fler partier, och
              vi kommer att fortsätta att driva krav på detta. När får vi till
              exempel fler partier att ansluta sig till kravet på att oskyldiga
              som avlyssnats av polisen i efterhand ska få reda på denna integritetskränkning?
              Vi tycker att det är en högst rimlig ståndpunkt. Därför har vi
              motionerat om det.
            </seg>
          </u>
          <note type="speaker" n="b34b3601">
            Anf. 49 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-5" n="8ac7c862">
            <seg n="95c954d1">
              Fru talman! Det var ett intressant inlägg, tycker jag. Det här
              med att vi måste bekämpa hatbrotten tycker jag är väldigt viktigt.
              Det finns ju element och organisationer som över tiden i Sverige
              varierar i styrka och popularitet. Man kan följa detta noga i
              Säpos öppna rapportering. Ena stunden är det militanta nazister.
              Sedan kan det vara kommunister, och islamister är ju någonting
              som man diskuterar mycket nu och faktiskt är väldigt oroad för.
              Det är personer som hatar det samhälle som vi från riksdagen försöker
              bygga. De personerna begår hatbrott, inte minst mot HBT-personer,
              men de vill ju angripa hela samhället, det öppna samhället.
            </seg>
            <seg n="3bde4835">
              Jag hävdar då att vi har en absolut skyldighet i denna riksdag
              och i hela samhället att försvara demokratin. Det är inte bara
              en rättighet. Det är en skyldighet. Och då tror jag att man måste
              vara beredd att använda sådana medel som är effektiva. Är vi inte
              effektiva tillåter vi i praktiken dessa hatgrupper att breda ut
              sig, och det var ju just Rolf Olsson emot, vad jag hörde.
            </seg>
          </u>
          <note type="speaker" n="2509ae49">
            Anf. 50 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-3" n="2c43ef6d">
            <seg n="a064fc72">
              Fru talman! Ja, det finns, Johan Pehrson, säkert goda skäl att
              diskutera varje enskilt sådant tvångsmedel. Det finns skäl som
              talar för det. Det kan jag utan vidare hålla med Johan Pehrson
              om. Men jag tycker att också Johan Pehrson borde vara hederlig
              och vilja ta med och problematisera detta. När vi tittar på den
              kumulativa, den sammanlagda, effekten av ständigt nya flödande
              förslag om nya tvångsmedel är det viktigt att vi ställer oss frågan:
              Vad är det för ett samhälle vi bygger? Ska vi försvara demokratin
              genom att inskränka den och genom att göra kränkningar av människors
              integritet? Jag tycker att Johan Pehrson ska ta en diskussion
              också om de frågorna och den problematiken.
            </seg>
          </u>
          <note type="speaker" n="6b2818a4">
            Anf. 51 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-6" n="8ac7c862">
            <seg n="67c1869b">
              Fru talman! Jag delar helt Rolf Olssons uppfattning att detta
              är mycket viktigt. Vi behöver stärka insynen redan i dag i fråga
              om hur våra underrättelsetjänster, inte minst svensk säkerhetspolis,
              använder sina policyer och hur man jobbar med de tvångsmedel som
              man har i dag. Det blir än viktigare om man tillför nya. Därför
              driver Folkpartiet sedan lång tid kravet på en förstärkt demokratisk
              insyn i detta. Men låt oss inte låtsas att verkligheten inte finns.
              De här grupperna, militanta kommunister, nazister, islamister
              som hatar det här samhället, som hatar mig, som hatar Rolf Olsson,
              för att inte tala om andra människor, måste man möta med obehagliga
              metoder. Allt annat är faktiskt att vara lite naiv, och det får
              vi inte vara.
            </seg>
          </u>
          <note type="speaker" n="a9a10c4a">
            Anf. 52 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-4" n="2c43ef6d">
            <seg n="f9db5136">
              Fru talman! Jag tror inte att det är naivt att inta en roll som
              innebär att man inte faller in i den stora kör som tycker att
              det inte finns någon annan väg att gå än att ständigt uppfinna
              nya tvångsmedel och lyssna på medborgarna.
            </seg>
            <seg n="d996d2a7">
              Ja, jag tar den obekväma rollen att faktiskt höja ett varnande
              finger och ifrågasätta om det effektivaste sättet är att försvara
              demokratin genom att inskränka den. Jag kommer naturligtvis gärna
              att fortsätta den diskussionen med Johan Pehrson, men, som sagt,
              se till att diskussionen också blir allsidig!
            </seg>
          </u>
          <note type="speaker" n="74cf6f2a">
            Anf. 53 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-7" n="39ed8c84">
            <seg n="c53aabba">
              Fru talman! Jag skulle vilja fråga Rolf Olsson om det här med
              rättvisa. Tycker du att det är rättvist att människor på många
              orter i Sverige inte längre har den trygghet som en polisstation
              innebär? Det handlar om Sölvesborg, Olofström jag kan räkna upp
              massor av orter. Orsa har till exempel numera den fantastiska
              servicen med bemannat poliskontor fyra timmar i veckan. Det gäller
              ju att polisen har någonting att göra de där fyra timmarna, för
              tänk om det händer något på någon annan tid.
            </seg>
            <seg n="2371fcac">
              I stora delar av landet finns det dessutom inget utlagt turlag,
              så att någon kan komma om något inträffar. Är det rättvist att
              stora delar av befolkningen står utan det stöd och den trygghet
              som en polisinsats kan innebära när någonting händer?
            </seg>
          </u>
          <note type="speaker" n="00c58fa4">
            Anf. 54 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-5" n="2c43ef6d">
            <seg n="4ed56e13">
              Fru talman! Jag tycker att det är en viktig och allvarlig fråga.
              I hela landet ska man naturligtvis kunna känna att man har tillgång
              till polis, även i glesbygden. Vi arrangerade från Vänsterpartiets
              sida ihop med Polisförbundet i våras ett frukostseminarium som
              var välbesökt, även av moderater. Vi diskuterade just de här problemområdena.
              Vi har motionerat om det och vill på olika sätt verka för att
              glesbygdspolisen också ska ges möjligheter.
            </seg>
            <seg n="6cf9881b">
              Jag tror att vi måste tänka oss mer flexibla lösningar. Vi kan
              kanske inte tänka oss fullskaliga polisstationer överallt, men
              vi måste se till att underlätta för polisen att vara synlig i
              alla delar av vårt land. Den här repliktiden medger inte att jag
              går in på detaljer när det gäller hur det ska ske. Men, som sagt,
              problemet är allvarligt. Det håller jag med Beatrice Ask om. Men
              då måste vi också sträva efter att ha ett rättvist samhälle i
              hela landet och se till att inte, i till exempel av arbetslöshet
              drabbade delar, rättvisan och ekonomiska förmåner skärs ned för
              de här människorna.
            </seg>
          </u>
          <note type="speaker" n="0e5512bb">
            Anf. 55 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-8" n="39ed8c84">
            <seg n="f17f7844">
              Fru talman! Det här är ingen glesbygdsfråga. Falun är ett exempel
              där polistäckningen är ganska dålig. Orsa är ingen glesbygd. Det
              handlar om Gränna, Gottsunda jag har en lista här. Det är ju halva
              Sverige.
            </seg>
            <seg n="95d1ecba">
              Varför för ni den här politiken om du är så bekymrad över den?
              Varför tillför ni inte polisverksamheten resurser så att man kan
              ha verksamhet på orter där det bor en massa människor och där
              vi vet att till exempel brottsligheten också är allvarlig? Det
              handlar ju inte bara om att vara bekymrad och ordna frukostseminarier.
              Du har ju suttit vid makten här i flera år och får väl göra något
              åt saken. Vad är skälet till att ingenting händer?
            </seg>
          </u>
          <note type="speaker" n="976ab590">
            Anf. 56 ROLF OLSSON (v) replik:
          </note>
          <u who="rolf_olsson_4e3cd0" xml:id="i-505b9848754a0705-6" n="2c43ef6d">
            <seg n="d66e229d">
              Fru talman! Det är en kraftig förvanskning av sanningen som Beatrice
              Ask gör sig skyldig till. Mellan åren 2002 och 2006 satsas det
              3,7 miljarder kronor inom ramarna för just rättsväsendet, och
              poliserna svarar väl för ungefär hälften eller lite drygt det.
              Så att säga att det inte sker någon satsning är ju ett osynliggörande
              av de satsningar som faktiskt görs. Men det finns alltid anledning
              att diskutera om det kan göras mer. Min diskussion kring glesbygdspolisen
              var ett försök att på kort tid visa att den här problematiken
              naturligtvis är identifierad också av oss som samverkar s, v,
              mp, alltså. Det här är inget okänt fenomen, och vi arbetar med
              den problematiken.
            </seg>
          </u>
          <note type="speaker" n="fe852d26">
            Anf. 57 JOHAN LINANDER (c):
          </note>
          <u who="johan_linander_ed0b28" xml:id="i-86882c45c3a67d38-0" n="9bf2eaa3">
            <seg n="db86de41">
              Fru talman! Inom nästan alla politikområden, inom staten, i kommunerna
              och i landstingen, finns det målsättningar. För att veta om man
              bedriver verksamheten på rätt sätt sätter man upp målsättningar
              som kan följas upp och utvärderas. Då får man veta: Har vi lyckats
              med vår verksamhet? Har vi arbetat på rätt sätt? Eller har vi
              misslyckats med att uppnå våra mål? Då kanske vi behöver tänka
              om och arbeta på något nytt sätt.
            </seg>
            <seg n="65f7a3f9">
              På ett viktigt område saknas det nästan helt målsättningar. Det
              handlar om hur vi ska få en minskad brottslighet i det här landet.
            </seg>
            <seg n="0be46f2d">
              År 2004, förra året, anmäldes 1 248 743 brott. Bland dessa finns
              givetvis händelser som inte var brott, men å andra sidan begicks
              det säkert en mängd brott som aldrig anmäldes. Då är frågan: Ska
              vi vara nöjda med 1,2 miljoner brott? Frågan kan tyckas konstig.
              Varje brott i sig är ju ett misslyckande. Vi kan inte säga att
              vi accepterar så många ihjälslagna och så många våldtagna. Varje
              brott i sig är ett misslyckande. Ändå måste vi sätta upp några
              målsättningar för att ha någonting att arbeta efter, för att polisen,
              åklagarna och andra rättsvårdande myndigheter, även kommunernas
              brottsförebyggande råd och socialtjänsten, ska ha någonting att
              arbeta efter.
            </seg>
            <seg n="8bfeeecf">
              Vi har tidigare hört det från Beatrice Ask, och Centerpartiet
              har också föreslagit här i riksdagen, att vi ska arbeta efter
              nollvision. Det betyder inte att vi ska ha noll anmälda brott
              i Sverige. Det vore nog ganska naivt att tro att vi någonsin kommer
              dit. Det betyder att varje brott som huvudprincip ska utredas.
              Om vi ska visa brottsoffren respekt måste vi ta varje enskilt
              brott på allvar.
            </seg>
            <seg n="b2920496">
              Utöver nollvisionen behövs det realistiska målsättningar för
              hur brottsligheten ska minska. Vi måste ha mätbara mål som kan
              utvärderas för att se om vi arbetar på rätt sätt. Vi vet inte
              i dag. Polisen säger själv att de inte vet om det sätt de arbetar
              på är rätt för att de ska nå fram. Det finns inga målsättningar.
              Det finns inte ens en utvärdering av om man arbetar på rätt sätt.
            </seg>
            <seg n="6707716f">
              Antalet anmälda våldsbrott mellan 1994 och 2004 steg med 32 %,
              från drygt 65 000 våldsbrott till 86 000. Först och främst måste
              vi bryta den uppåtgående trenden. Det stämmer precis som vi fick
              höra tidigare att de totalt anmälda brotten under förra året gick
              ned. Men det beror framför allt på att antalet anmälda stöldbrott
              har minskat. Våldsbrotten fortsätter att öka, alltså med 21 000
              brott under de senaste tio åren.
            </seg>
            <seg n="75c6d370">
              Om våldsbrottsligheten har kunnat öka med 21 000 brott under
              de senaste tio åren måste den också kunna minska med 21 000 brott
              under de kommande tio åren. Det är en inte alltför djärv målsättning.
              Att ha någonting att arbeta efter tror jag är oerhört viktigt
              för alla rättsvårdande myndigheter.
            </seg>
            <seg n="bf307995">
              Det är givetvis bara en start. Vi kan ju som samhälle varken
              vara nöjda med 86 000 våldsbrott eller 65 000 våldsbrott. Men
              vi måste ha någonting att börja arbeta efter.
            </seg>
            <seg n="eb5a0099">
              Fru talman! Jag tycker även att varje kommun borde ha något slags
              målsättning. Ute i kommunerna har man mål och planer för allt
              från simkunnighet till parkskötsel, men det är sällan en kommun
              har en målsättning att man faktiskt ska minska brottsligheten
              med så och så mycket. Anledningen, tror jag, är att polisen är
              statlig. Man ser därför brottsbekämpningen som en statlig angelägenhet.
              Centerpartiet står för att polisen ska förbli statlig. Vi ska
              inte ha någon kommunalisering. Men det är ändå ett ansvar både
              för staten, alltså för polisen, och för kommunerna genom socialtjänst,
              skola, lokala brottsförebyggande råd och så vidare. Samarbetet
              mellan de statliga och kommunala brottsförebyggande myndigheterna
              måste bli mycket bättre för att vi ska nå fram.
            </seg>
            <seg n="86cf953e">
              Under 2004 begicks det över 9 000 våldsbrott i Helsingfors. Det
              begicks ungefär 4 400 våldsbrott i Rolf Olssons Göteborg, och
              det var nästan 3 000 våldsbrott i Malmö. Det finns ingenting som
              säger att det ska begås så många våldsbrott i de här städerna.
              Vi måste ha någonting att jobba efter. Vi måste ha något slags
              målsättning. Om det hade gällt vilket som helst annat politikområde
              hade vi garanterat haft någon målsättning för vart vi skulle nå,
              och så hade vi vidtagit åtgärder för att komma dit. Men när det
              gäller brottsligheten verkar det precis som om vi när Brottsförebyggande
              rådet kommer med sin statistik ett antal månader efter årsskiftet
              skulle säga: Jaha, förra året begicks det så många brott. Då är
              det väl bra med det. Och inga åtgärder föreslås, för vi har inte
              något att mäta efter. Vad ska vi vara nöjda med? Vilka åtgärder
              ska vi lägga fram?
            </seg>
            <seg n="ab0a3fd5">
              Detta saknar jag, och det är definitivt inte svenska folkets
              önskan att det ska vara så. Om det är någonting som folk ute pratar
              om så är det den ökade brottsligheten. Det behövs politiskt ledarskap,
              och det behövs tydliga målsättningar. Framför allt behövs det
              en ny regering för att vi ska komma dit.
            </seg>
          </u>
          <note type="speaker" n="d93f7f0d">
            Anf. 58 BRITTA LEJON (s):
          </note>
          <u who="unknown" xml:id="i-6adb458aec041830-4" n="2b211149">
            <seg n="d02ebb3a">
              Fru talman! Vad är trygghet? Antagligen lite olika för olika
              människor. Men för de flesta av oss tror jag att det handlar om
              att få vara nära våra kära och att inte behöva oroa oss för hur
              pengarna ska räcka till. Att ha ett jobb att gå till är trygghet.
              Att veta att ungarnas skola är bra är trygghet. Att känna tillförsikt
              inför morgondagen, att våga möta förändringar är trygghet.
            </seg>
            <seg n="26a88664">
              Självklart handlar trygghet också om rätten att slippa bli utsatt
              för brott. Människors liv och egendom ska skyddas. Vi måste vara
              stentuffa i kampen mot brott. Men vi måste också vara stentuffa
              i kampen mot brottens orsaker. Det är här som skillnaden går mellan
              oss och de borgerliga partierna. Ni är bara tuffa mot brottslingarna,
              och inte alla gånger det heller. Ni misslyckas kapitalt med att
              vara tuffa mot brottens orsaker.
            </seg>
            <seg n="f5afa47c">
              Visst är det så att det finns allvarliga hot mot människors trygghet,
              liv och ägodelar. Vi har hört en del exempel under debatten hittills
              i dag. Den organiserade brottsligheten, våldet mot kvinnor och
              barn och all annan brottslighet måste bekämpas med de bästa, mest
              effektiva och moderna tekniker som finns.
            </seg>
            <seg n="64f8c1eb">
              För att stärka det svenska rättsväsendet har regeringen med samarbetspartier
              satsat oerhört stora summor de senaste åren. Om vi räknar med
              årets satsningar och nöjer oss med det får rättsväsendet dryga
              3,2 miljarder mer under den här mandatperioden. Av skattebetalarnas
              pengar det kan vara intressant att veta för de skattebetalare
              som lyssnar på den här debatten används i år 29 miljarder drygt
              till rättsväsendet. Vi utbildar och anställer 4 000 nya poliser.
              Vi har öppnat två nya polishögskolor, i Umeå och Växjö. Antalet
              poliser ökar för femte året i rad. I kriminalvården byggs nu antalet
              platser både i öppna och slutna anstalter ut, och resurserna till
              behandling och ökad säkerhet ökar.
            </seg>
            <seg n="237c347d">
              Samtidigt som vi gett mycket mer resurser till rättsväsendet
              måste vi också ställa krav. Polisen måste bli mycket bättre på
              att klara upp brott. Människors trygghet är ju beroende av att
              vi vet att polisen, domstolarna och kriminalvården gör sitt jobb
              bra. Det räcker inte att andelen brott som klaras upp är 30 %,
              även om det är en förbättring jämfört med det sämsta året, 1996.
              Det duger inte att antalet personuppklarade brott är 16 %, även
              om det är 1 % bättre än förra året. Här är det viktigt att polisens
              utvecklingsarbete med ledarskapsutveckling, bättre undersökningsmetoder
              och stöd till poliserna fortsätter med oförminskad kraft. Här
              kommer också den nya tekniken att revolutionera polisens arbetsmetoder
              och ge helt nya möjligheter att klara upp brott. Jag tänker till
              exempel på de ökade möjligheterna vi nu kommer att få att använda
              DNA-tekniken i kampen mot brott.
            </seg>
            <seg n="15754c37">
              Kampen mot den grova brottsligheten måste föras med alla medel.
              Arbetet med att stärka och modernisera rättsväsendet måste ständigt
              pågå eftersom brottsligheten tar nya former.
            </seg>
            <seg n="f4385c1b">
              Kampen mot brottens orsaker handlar framför allt om jobb och
              försvaret av ett humant solidariskt Välfärds-Sverige. Den insikten
              har inte de borgerliga partierna. Det försvaret ställer inte de
              borgerliga partierna upp på. Ni talar om vikten av att satsa på
              rättsväsendet. Det är bra, men det räcker inte.
            </seg>
            <seg n="36dfabc7">
              Samtidigt som ni satsar några kronor mer än regeringen på rättsväsendet
              minskar ni anslagen till arbetslösa, sjuka och handikappade.
            </seg>
            <seg n="e900ef5e">
              Er politik stämplar inte bara enskilda sjuka och arbetslösa längre
              ut i marginalerna och utanförskapet. Ni gör faktiskt hela Sverige
              till ett sämre och mer otryggt land.
            </seg>
            <seg n="7987bd33">
              Det är klart att det ligger i oppositionens uppgift att kritisera.
              Men jag menar att det också borde finnas ett ansvar från er sida
              att inte svartmåla verkligheten. Verkligheten, som alldeles för
              sällan ges utrymme i den allmänna debatten, är att vi inte har
              en skenande ökning av den totala brottsligheten. Den allmänna
              brottsutvecklingen har stannat av. Stölder, inbrott och sådant
              har faktiskt minskat drastiskt. Ungdomsbrottsligheten har stabiliserats
              de senaste decennierna. Det dödliga våldet ökar inte, utan ligger
              still. Dagens unga är inte mer brottsliga än 70- och 80-talens.
            </seg>
            <seg n="0a46945e">
              En av de förändringar som verkar allvarlig, och som flera har
              tagit upp, är att våld som leder till polisanmälan ökar enligt
              statistiken. Här pågår en diskussion bland forskarna om i vilken
              utsträckning detta faktiskt återspeglar att vår tolerans mot våld
              har minskat. Det kanske är så att vi i dag anmäler till exempel
              barnmisshandel inom familjen på ett helt annat sätt än innan lagen
              mot barnaga kom. Skolorna kanske anmäler våld mellan skolelever
              i högre utsträckning än tidigare.
            </seg>
            <seg n="13b6d52e">
              Den ökning av våld som finns i kriminalstatistiken kan inte verifieras
              i andra undersökningar och annan statistik.
            </seg>
            <seg n="9f01d97f">
              Denna betydligt ljusare och mer nyansrika bild av brottsutvecklingen
              får aldrig något spaltutrymme, men man tycker att de politiker
              som är intresserade av kriminalpolitik och rättsväsende borde
              vara intresserade.
            </seg>
            <seg n="c8cb3126">
              Min uppmaning till de borgerliga debattörerna är: Använd inte
              kvällspressens sensationsskriverier som faktaunderlag när ni utformar
              er politik. Då missar ni den verkliga verkligheten.
            </seg>
            <seg n="afb25dd3">
              Vill vi göra Sverige till ett tryggare land med mindre brottslighet
              måste vi börja med att se sanningen. Sanningen är att det är de
              ekonomiskt och socialt mest utsatta som också är mest utsatta
              för brott. Den politik ni går till val på visar att ni inte har
              förstått det. Vi socialdemokrater för en politik till försvar
              för det solidariska Välfärds-Sverige. Det är den politiken som
              i längden bäst bekämpar brottsligheten.
            </seg>
          </u>
          <note n="f86ae148">
            I detta anförande instämde Christer Erlandsson (s).
          </note>
          <note type="speaker" n="dde8365e">
            Anf. 59 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-7" n="8ac7c862">
            <seg n="ba60aecd">
              Fru talman! Markkontakt och balans är otroligt viktigt när man
              pratar om de här frågorna. Jag håller med om att det krävs mycket
              annat, Britta Lejon, om man ska minska brottslighetens drivkrafter.
              Det krävs till exempel en fungerande missbrukarvård. Den har ju
              minskat under tio års tid. Socialdemokraterna är ansvariga.
            </seg>
            <seg n="18ad7aff">
              Det krävs till exempel en fungerande allmänpsykiatri så att människor
              som mår dåligt inte, efter att ha fått ett nej, behöver gå ut
              och slå något i huvudet på en annan människa för att få hjälp.
              Den har också minskat och försämrats under tio års tid.
            </seg>
            <seg n="2e095ae9">
              Vi har en integrationspolitik som gör att utanförskapet för allt
              större enklaver av människor som är desperata över att de inte
              får vara en del av det gemensamma samhället växer. Detta händer
              nu under er tid.
            </seg>
            <seg n="37841e0a">
              Du pratar om att ett ändrat omräkningstal på sjukpenningen från
              ett år till ett annat skulle orsaka masskriminalitet.
            </seg>
            <seg n="762f4f0f">
              I budgetpropositionen räknar ni upp ett antal faktorer som påverkar
              kriminalitet, men ni glömmer bort att ens nämna ordet polis på
              de sidor som förklarar att man med kontroll och poliser som kan
              förebygga kan minska brottsligheten. Det är talande. I alla viktiga
              frågor har ni i stort sett misslyckats. Ni erkänner inte polisens
              roll. Det är så att man storknar av förvåning.
            </seg>
          </u>
          <note type="speaker" n="6dbb1868">
            Anf. 60 BRITTA LEJON (s) replik:
          </note>
          <u who="unknown" xml:id="i-6adb458aec041830-5" n="2b211149">
            <seg n="b3ce91f3">
              Fru talman! Johan Pehrson får använda vilka uttryck han vill.
              Jag håller med om att psykiatri, missbrukarvård, integrationspolitik
              och en mängd annat också naturligtvis är viktiga för att förebygga
              brottslighet. Det är självklart. Det var precis det som hela mitt
              inlägg handlade om.
            </seg>
            <seg n="a71eacea">
              Du säger att det är så. Därför undrar jag: På vilket sätt kommer
              det att återspeglas i den politik som ni söker väljarnas mandat
              för? Ni ska ju kampera ihop med Moderaterna. Båda partierna gör
              väldigt drastiska nedskärningar i de resurser som går till de
              människor som har det svårast.
            </seg>
            <seg n="ac411a5a">
              Jag förstår inte hur er politik går ihop, Johan Pehrson.
            </seg>
            <seg n="90355dc4">
              Du pratar om att vi inte nämner polisen. Vi ger polisen oerhört
              mycket ökade anslag. Jag nämnde polisen flera gånger i mitt inlägg,
              om jag inte minns fel. Vi har gett polisen fram till i år 2,3
              miljarder mer under den här mandatperioden, för att inte tala
              om de resurser de kommer att få de kommande åren. Det vet Johan
              Pehrson, så jag förstår inte riktigt upprördheten.
            </seg>
          </u>
          <note type="speaker" n="66d297bd">
            Anf. 61 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-8f395f7e1f0e0270-8" n="8ac7c862">
            <seg n="2fa73e89">
              Fru talman! Nu blir jag arg. Förra året beslutade man om en budget
              till polisen. Då beslutade vi i den här kammaren 100 miljoner
              extra till polisen. Efter sex dagar drog regeringen tillbaka mycket
              mer än de pengarna. I år lovar man mer pengar och inför ett generellt
              anslagssparande, så de får inga nya pengar. Det är därför man
              måste säga upp civilanställda.
            </seg>
            <seg n="80f6c999">
              Just nu sitter man på varenda myndighet och räknar. Man gör sig
              av med äldre poliser, man stänger lokaler och man funderar på
              att inte köpa teknisk utrustning eftersom man inte har några pengar.
              Man vill anställa nya poliser, men det blir nya poliser som får
              sitta bakom ett skrivbord.
            </seg>
            <seg n="789e2ff6">
              Vi menar på allvar att Sverige inte kan fortsätta att vara ett
              bidragssamhälle. Vi måste fundera över hur man får nya riktiga
              jobb. Det skapar trygga människor, människor som har en chans
              till framtidstro och kan påverka sin egen tillvaro. Vi måste få
              nya riktiga jobb.
            </seg>
          </u>
          <note type="speaker" n="8d0775ab">
            Anf. 62 BRITTA LEJON (s) replik:
          </note>
          <u who="unknown" xml:id="i-6adb458aec041830-6" n="2b211149">
            <seg n="d5039de6">
              Fru talman! Johan Pehrson får använda vilken statistik han vill.
              Men det är faktiskt så att antalet poliser ökar för femte året
              i rad. Man skulle kunna tro att man då enbart har ökat antalet
              poliser och skurit ned jättemycket på de civilanställda. Under
              90-talets svåra krisår skars det drastiskt bland de anställda
              i polismyndigheterna. Men nu har faktiskt också antalet civilanställda
              på polismyndigheterna ökat. Det är över 500 totalt sett i landet.
              Det kan ju se olika ut på olika håll.
            </seg>
            <seg n="997af053">
              Antalet poliser ökar och antalet civilanställda på myndigheterna
              ökar.
            </seg>
          </u>
          <note type="speaker" n="567a7351">
            Anf. 63 JOHAN LINANDER (c) replik:
          </note>
          <u who="johan_linander_ed0b28" xml:id="i-86882c45c3a67d38-1" n="9bf2eaa3">
            <seg n="c5135dba">
              Fru talman! Britta Lejon använder sitt anförande till att försvara
              den regering som hon tidigare satt i. Det kanske inte är så överraskande.
            </seg>
            <seg n="cfe49141">
              Jag hoppas verkligen att så många som möjligt lyssnar eller ser
              på den här debatten och själva känner efter om den verklighetsbeskrivning
              av ett tryggt samhälle med lagom många brott som Britta Lejon
              ger är den som vi upplever. Eller är det den verklighetsbeskrivning
              som jag har gett och som mina borgerliga kamrater tidigare har
              gett av ett samhälle där det är alldeles för mycket brottslighet
              som är den rätta.
            </seg>
            <seg n="86ea777e">
              Alla får själva känna efter. Britta Lejon behöver inte ens svara.
            </seg>
            <seg n="41f344a5">
              Britta Lejon försöker ställa upp en gräns mellan att vi vill
              bekämpa brottslighet och att ni i vänsteralliansen vill göra något
              åt grunderna för brottsligheten. Det stämmer alldeles utmärkt
              att vi verkligen vill bekämpa brottsligheten. Där har du alldeles
              rätt. Men det är ju inte så enkelt.
            </seg>
            <seg n="f8bbb2a8">
              Jag rekommenderar dig att läsa den borgerliga alliansens rapport
              om ungdomsbrottslighet. Där får du se allt vi vill göra för att
              minska brottsligheten och se till att unga kriminella inte ens
              kommer in i kriminalitet.
            </seg>
          </u>
          <note type="speaker" n="dd4aa790">
            Anf. 64 BRITTA LEJON (s) replik:
          </note>
          <u who="unknown" xml:id="i-6adb458aec041830-7" n="2b211149">
            <seg n="fc42be2c">
              Fru talman! Johan Linander är så där lagom raljant när han citerar
              det jag sade. Jag vill bara för tydlighetens skull, så att ingen
              behöver sväva i ovisshet, säga att jag sade att den allmänna brottsutvecklingen
              inte har ökat.
            </seg>
            <seg n="e38165ab">
              Självklart finns det problem. Flera av er har tagit upp nyrekryteringen
              till gäng till exempel. Jag tycker att det finns många andra aspekter
              som vi också måste bekämpa på det allra mest effektiva sättet
              med alla resurser som finns.
            </seg>
            <seg n="8a944c30">
              Men, Johan Linander, kom inte och påstå att jag genom att försöka
              beskriva verkligheten som den faktiskt ser ut säger något annat
              än att varje brott är ett brott för mycket.
            </seg>
          </u>
          <note type="speaker" n="1edb1d2c">
            Anf. 65 JOHAN LINANDER (c) replik:
          </note>
          <u who="johan_linander_ed0b28" xml:id="i-86882c45c3a67d38-2" n="9bf2eaa3">
            <seg n="2e065ad6">
              Fru talman! Nej, det ska jag ärligen säga: Jag har aldrig misstänkt
              Britta Lejon för någonting annat än att tycka att varje brott
              är ett för mycket. Men sitter man vid makten får man faktiskt
              också se till att det händer någonting.
            </seg>
            <seg n="a9180fd6">
              Mellan 1994 när ni vann valet och 2004, som den senaste tillgängliga
              statistiken är från, har våldsbrotten ökat med 32 %. Man kan prata
              om stöldbrott och sådant, och givetvis är det allvarliga brott
              för dem som blir utsatta. Men pratar vi om grov brottslighet är
              det våldsbrotten och sexualbrotten, vilka har ökat ännu mer, som
              vi ska tala om i första hand.
            </seg>
          </u>
          <note type="speaker" n="50251694">
            Anf. 66 BRITTA LEJON (s) replik:
          </note>
          <u who="unknown" xml:id="i-6adb458aec041830-8" n="2b211149">
            <seg n="1e404c56">
              Fru talman! Johan Linander säger att det inte har hänt någonting
              under den tid vi har suttit vid makten. Jag tyckte att jag i mitt
              inlägg redovisade några av de väldigt stora och omfattande förändringar
              och förstärkningar av det svenska rättsväsendet som den svenska
              regeringen och samarbetspartierna har gjort.
            </seg>
            <seg n="95784e2d">
              Ja, våldsbrottsligheten har ökat. Jag sade dock i mitt inlägg
              att det finns en mer nyanserad bild av våldsbrottsligheten som
              också måste återspeglas i vår diskussion om hur vi bemöter brotten.
              Annars riskerar vi att göra det på ett felaktigt sätt.
            </seg>
            <seg n="b7597312">
              Vår tolerans mot våldsbrott har nog också minskat, vilket återspeglas
              i en ökad anmälningsbenägenhet. Men jag vill absolut inte på något
              sätt göra våldsbrotten mindre allvarliga än vad de är. Dem måste
              vi bekämpa bättre.
            </seg>
          </u>
          <note type="speaker" n="c671b5d4">
            Anf. 67 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-34fed9519642ba0c-0" n="a4c1c630">
            <seg n="40526e79">
              Fru talman! Jag har ett antal reflexioner på Britta Lejons anförande
              och en fråga.
            </seg>
            <seg n="d6ed8b46">
              Livskvalitet är ju väldigt viktig för människor. Den mäts runtom
              i världen i vår globala tillvaro, och Wien är en av de städer
              där livskvaliteten anses vara högst. Man har frågat människor:
              Varför är det så bra i Wien? Jo, därför att vi har trygghet. Och
              då är det inte den trygghet som Britta Lejon pratar om nära och
              kära, hus och hem och sådant. Nej, det är tryggheten från våld
              och brott som är central i ett rättssamhälle där vi som människor
              överlåter till staten att skydda oss mot detta. Våra nära och
              kära kan vi bestämma om, men att trygga oss mot våld och brott
              är statens uppgift. Där har vi en skyldighet, och där lever vi
              inte upp.
            </seg>
            <seg n="c463fa4d">
              Vad tänker Britta Lejon och Socialdemokraterna göra för att leva
              upp till det kontraktet med människor?
            </seg>
          </u>
          <note type="speaker" n="96865002">
            Anf. 68 BRITTA LEJON (s) replik:
          </note>
          <u who="unknown" xml:id="i-6adb458aec041830-9" n="2b211149">
            <seg n="9e3756d3">
              Fru talman! Det känns lite roligt att Cecilia Magnusson ställer
              den frågan till mig. Jag har redovisat en del av de åtgärder som
              regeringen vidtar. Vi satsar på ett modernt, effektivt rättsväsende
              som med skärpa kan slå tillbaka mot den brottslighet som vi i
              dag har att möta.
            </seg>
            <seg n="1072f17b">
              Vad gör Cecilia Magnussons moderata parti när det gäller att
              bemöta brottsligheten på det mest effektiva sättet? Ja, inte alla
              gånger tillräckligt, kan jag tvingas konstatera efter att ha suttit
              snart ett år i justitieutskottet. Ni ställer till exempel inte
              upp på regeringens förslag att vi i EU ska kunna använda oss av
              spårning av mobilsamtal för att bekämpa brott, trots att vi vet
              att det är någonting som polisen använder. I väldigt många grova
              brottsfall använder man sig av sådan information för att kunna
              lösa brotten.
            </seg>
            <seg n="56ce51a2">
              Cecilia Magnusson och hennes parti har nog en del att visa när
              det gäller hur vi ska kunna leva upp till att effektivt bemöta
              dagens grova brottslighet.
            </seg>
          </u>
          <note type="speaker" n="698d2172">
            Anf. 69 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-34fed9519642ba0c-1" n="a4c1c630">
            <seg n="e7781451">
              Fru talman! Det är ju så att Moderata samlingspartiet sitter
              i opposition. Det är Socialdemokraterna som har makten och som
              inte kan leva upp till detta kontrakt.
            </seg>
            <seg n="6f9339fe">
              Tyvärr måste jag också informera Britta Lejon om att våld, överfallsvåldtäkter
              och inbrott löser man inte med telefonavlyssning av IP-telefoni.
              Det borde väl ändå vara grundläggande.
            </seg>
          </u>
          <note type="speaker" n="6e5b63f4">
            Anf. 70 BRITTA LEJON (s) replik:
          </note>
          <u who="unknown" xml:id="i-6adb458aec041830-10" n="2b211149">
            <seg n="2f833c5c">
              Fru talman! Ja, ni är i opposition, och jag hoppas att det fortsätter
              så. Dock gör ni faktiskt anspråk på att vara regeringsdugliga,
              och då är det väl ganska viktigt att visa att man faktiskt förstår
              vikten av nya, effektiva verktyg för polisen att bekämpa grov
              brottslighet med. Där har ni inte ställt upp. Visserligen kan
              jag förstå en del av era invändningar, men jag och den stora majoriteten
              här i kammaren menar att vi måste ge polisen de här verktygen.
            </seg>
            <seg n="9501b842">
              Cecilia Magnusson ifrågasätter behovet. Jag kan bara konstatera
              att många mord och dråp löses just genom den typ av metoder som
              polisen nu ska få möjlighet att använda sig av.
            </seg>
          </u>
          <note type="speaker" n="c4722b8b">
            Anf. 71 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-9" n="39ed8c84">
            <seg n="e581e814">
              Fru talman! Först skulle jag vilja ge två kommentarer.
            </seg>
            <seg n="76de5308">
              Britta Lejon sade att det dödliga våldet har minskat. Det beror
              ju inte på kriminalvårdspolitiska insatser eller färre våldsbrott
              de ökar nämligen. I stället är anledningen att sjukvården har
              blivit bättre. Oavsett hur vi räknar är det så. Bara på Södersjukhusets
              akutvårdsmottagning tar man emot två knivskadade i veckan och
              två skottskadade i månaden. Numera dör man inte alltid av ett
              rejält knivstick i magen. Däremot får många unga män gå med påse
              på magen resten av sitt liv. Jag tycker alltså inte att man ska
              framhålla detta som ett framsteg när det gäller brottsstatistiken.
            </seg>
            <seg n="89f4248d">
              Antalet poliser har ökat, fick vi också höra. Ja, det är sant,
              men Rikspolisstyrelsens egen prognos är att antalet poliser med
              regeringens politik kommer att minska. Dock är inte det huvudproblemet
              utan det faktum att antalet poliser i yttre tjänst har halverats
              på tio år. Det finns inga människor av kött och blod ute bland
              ungdomar, ute bland socialt utslagna och ute där brott sker. Detta
              är någonting man måste ifrågasätta, och det gjorde jag i mitt
              inledningsanförande.
            </seg>
            <seg n="5fca8ed5">
              Jag har en jättesvår fråga till Britta Lejon som jag hoppas få
              svar på: Vet Britta Lejon egentligen vilket parti som har haft
              regeringsmakten de senaste tio åren? Vilken slutsats kan man då
              dra utifrån den verklighet vi ser omkring oss, både när det gäller
              social misär, utanförskap och ökad segregation och när det gäller
              brottslighet?
            </seg>
          </u>
          <note type="speaker" n="b7a0d048">
            Anf. 72 BRITTA LEJON (s) replik:
          </note>
          <u who="unknown" xml:id="i-6adb458aec041830-11" n="2b211149">
            <seg n="7563c96e">
              Fru talman! Jag tror att Beatrice Ask uppfattade det jag sade
              något fel. Jag sade inte att det dödliga våldet har minskat; jag
              sade att det har stabiliserats och ligger på en oförändrad nivå.
              Det är lite skillnad.
            </seg>
            <seg n="428ef11d">
              Beatrice Ask tar bland annat upp poliser i yttre tjänst. Jag
              hörde att du gjorde det också i ditt anförande. Jag tycker inte
              att vi bara kan stirra oss blinda på antalet poliser när det gäller
              att ha en effektiv polisverksamhet. Polismyndigheterna består
              också av andra kategorier och personalgrupper. Om inte poliserna
              ska dränkas i administrativa göromål är det viktigt att det finns
              andra människor som gör kontorsjobbet så att poliser kan befinna
              sig i yttre tjänst.
            </seg>
            <seg n="a8372040">
              Just av det skälet är det glädjande att kunna konstatera att
              också antalet så kallade civilanställda i våra polismyndigheter
              i detta avlånga rike faktiskt har ökat.
            </seg>
          </u>
          <note type="speaker" n="7e492e87">
            Anf. 73 BEATRICE ASK (m) replik:
          </note>
          <u who="beatrice_ask_00e90e" xml:id="i-236a0bd929c57173-10" n="39ed8c84">
            <seg n="d7158d6d">
              Fru talman! Jag delar uppfattningen att det behövs mer personal
              inom polisverksamheten. När jag säger poliser tänker jag också
              ofta myndighetsmässigt. Det gör inte alltid polisväsendet självt.
            </seg>
            <seg n="0da6f775">
              Likväl skulle jag vilja veta vilka insatser man är som mest stolt
              över. När det gäller polisverksamheten har vi ju, vilket jag också
              tog upp, haft en våg av nedläggningar av polisstationer. Stora
              områden och viktiga orter saknar i dag tillgång till egen polis.
              Vad är Britta Lejons svar till medborgarna där? På vilket sätt
              ökar det människors trygghet i Orsa, för att nu ta det exempel
              jag använde i mitt anförande?
            </seg>
          </u>
          <note type="speaker" n="ccd6356f">
            Anf. 74 BRITTA LEJON (s) replik:
          </note>
          <u who="unknown" xml:id="i-6adb458aec041830-12" n="2b211149">
            <seg n="8da65e1d">
              Fru talman! Jag tycker nog återigen att man måste vara lite försiktig
              med hur man beskriver verkligheten. Det har lagts ned en del polisstationer
              runtom i landet. Det betyder dock inte, Beatrice Ask, att de människor
              som lever på de orterna saknar tillgång till polis. Är det så
              får man se till att rätta till det. Självfallet ska människor
              kunna känna sig trygga i detta avlånga rike och veta att om det
              inträffar någonting ska det också komma någon som hjälper till
              att lösa upp situationen.
            </seg>
            <seg n="9df3a1e5">
              Polisen måste effektivisera och modernisera sitt sätt att arbeta.
              Det kan inte vara så att vi kramar byggnader, utan det måste finnas
              poliser ute på gator och torg och i bilar som är beredda att arbeta
              aktivt. Det är viktigare än antalet byggnader som polismyndigheten
              har.
            </seg>
          </u>
          <note type="speaker" n="c50af72a">
            Anf. 75 HILLEVI ENGSTRÖM (m) replik:
          </note>
          <u who="hillevi_engstrom_306ee4" xml:id="i-900f6504d77ae74f-0" n="8c445da3">
            <seg n="4d89cb8e">
              Fru talman! Britta Lejon pratar om att vi inte ska krama byggnader.
              Men under Socialdemokraternas sista tio år har man dels genomfört
              en närpolisreform, dels avvecklat densamma. Det fanns i Helsingfors
              på 90-talet 60 olika närpolisstationer. När man nu har tvingats
              lägga ned flertalet av dem har det visat sig att otryggheten har
              kommit tillbaka och våldsbrotten ökat. Inte minst kan man se det
              i Södertälje, i Ronna, där det var upplopp för en tid sedan.
            </seg>
            <seg n="fcd1b480">
              Menar Britta Lejon att man kan vara nöjd med den utvecklingen?
              De normala människorna ser ju aldrig en polis. Vi ser inga poliser
              i Helsingforss län och ännu färre ute i landet där människor rör
              sig. Är det så att den otrygghet som många ungdomar upplever och
              de våldtäkter som har ökat markant, inte minst här i Helsingforss
              län, beror på att det är för många poliser ute där ungdomar är
              under kvällar, nätter och morgontimmar?
            </seg>
            <seg n="857f2d0a">
              Min bild är inte den. Min bild är att ungdomar är otrygga därför
              att det inte finns några poliser där de är. Det skulle jag gärna
              vilja höra Britta Lejons syn på.
            </seg>
          </u>
          <note type="speaker" n="47f5e2ee">
            Anf. 76 BRITTA LEJON (s) replik:
          </note>
          <u who="unknown" xml:id="i-6adb458aec041830-13" n="2b211149">
            <seg n="13859d56">
              Fru talman! Återigen måste mitt svar bli ungefär likadant som
              till Beatrice Ask. Självfallet ska också människor i Helsingfors
              kunna känna sig trygga i förvissningen att det finns poliser när
              de behövs. Men antalet närpolisstationer är inte det viktiga.
            </seg>
            <seg n="a74ed1c4">
              Däremot säger jag att vi naturligtvis måste se till att polismyndigheten
              har tillräckliga resurser, tillräckligt med personal för att det
              ska kunna finnas poliser ute på gator och torg där de behövs.
              Det är också därför vi satsar så väldigt mycket på rättsväsendet
              och på polisen. Det har vi gjort de senaste åren och så blir det
              de kommande åren.
            </seg>
            <seg n="688dca45">
              När Hillevi Engström pratar om att många unga upplever otrygghet
              vill jag återigen bara säga att riktigt så enkel är inte bilden.
              Det finns unga människor som upplever otrygghet, precis som det
              finns äldre som upplever otrygghet. Men där har vi tyvärr den
              verklighet som jag försökte beskriva tidigare, nämligen att det
              är många ekonomiskt och socialt utsatta som upplever större otrygghet
              än andra grupper.
            </seg>
            <seg n="1f3109b5">
              Då blir min fråga till Hillevi Engström, som företräder Moderata
              samlingspartiet, hur tror du att er politik kan öka deras trygghet
              i framtiden?
            </seg>
          </u>
          <note type="speaker" n="2d29fc3e">
            Anf. 77 HILLEVI ENGSTRÖM (m) replik:
          </note>
          <u who="hillevi_engstrom_306ee4" xml:id="i-900f6504d77ae74f-1" n="8c445da3">
            <seg n="c3eb39d9">
              Fru talman! Jag blir bekymrad när man tar människors oro på så
              lite allvar och i stället pratar om arbetslöshetsersättningar
              och andra saker. De som ska gå hem från pendeltåget en sen natt
              tycker att det är obehagligt. De vågar inte göra det. De drar
              sig för att gå hemifrån. Det är förvånansvärt att inte Britta
              Lejon känner till situationen här i Helsingforss län. De som har
              gott om pengar kan åka taxi. Det är en orättvisa som finns i Socialdemokraternas
              Sverige. Det är människor med små marginaler som blir drabbade
              ännu mer av de grova våldsbrott som faktiskt sker.
            </seg>
            <seg n="1d074323">
              I den frågan har vi fortfarande inte fått något svar.
            </seg>
          </u>
          <note type="speaker" n="dc535603">
            Anf. 78 BRITTA LEJON (s) replik:
          </note>
          <u who="unknown" xml:id="i-6adb458aec041830-14" n="2b211149">
            <seg n="c3ca72ae">
              Fru talman! Jag tror nog att jag vet ungefär lika bra som Hillevi
              Engström hur verkligheten i Helsingforssområdet ser ut, eftersom
              vi båda bor här, dessutom i samma kommun.
            </seg>
            <seg n="20203138">
              Med vilka förslag i Moderaternas politik kommer ni att stärka
              de utsatta ungdomar som Hillevi Engström ömmar så för? Det finns
              brister i dagens Sverige, ja, men Moderaternas politik är absolut
              ingen lösning på de bristerna.
            </seg>
          </u>
          <note type="speaker" n="53957a3e">
            Anf. 79 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-f3a78fb4a0a3f1f3-0" n="cd3f84f1">
            <seg n="50fe3785">
              Fru talman! Britta Lejon säger i sitt anförande att kampen mot
              den grova brottsligheten måste bedrivas effektivt och med alla
              medel. Bekämpningen av grova ekonomiska brott är prioriterad enligt
              regeringen sedan många år. Ändå kommer det nu, fru talman, signaler
              om kraftiga nedskärningar inom Ekobrottsmyndigheten, i en organisation
              som fortfarande efter drygt sju år bara täcker halva Sverige.
            </seg>
            <seg n="d0753c1f">
              Faktum är att den enda delen av ekobrottsbekämpningen i Sverige
              som ökar för närvarande är skattebrottsenheterna inom Skatteverket.
              Annars går det ganska stadigt bakåt för närvarande.
            </seg>
            <seg n="2135979c">
              Min fråga till Britta Lejon blir: Vad har ni socialdemokrater
              för strategi, om någon, för att stärka ekobrottsbekämpningen i
              framtiden och få en samlad organisation för den?
            </seg>
          </u>
          <note type="speaker" n="508e0859">
            Anf. 80 BRITTA LEJON (s) replik:
          </note>
          <u who="unknown" xml:id="i-6adb458aec041830-15" n="2b211149">
            <seg n="edcddf6b">
              Fru talman! Jag fick lov att fråga talmannen vilket parti Ulf
              Sjösten tillhör. Men jag förstår att det är Moderaterna, om jag
              inte är felunderrättad. Då blir frågan från Ulf Sjösten ännu konstigare
              än innan.
            </seg>
            <seg n="b39da980">
              Jag förstår inte vilken sorts nedskärning som Ulf Sjösten pratar
              om. När det gäller Ekobrottsmyndigheten är det inte någon nedskärning.
              Vi har nyligen tillsatt en utredning för att se över hur Ekobrottsmyndighetens
              verksamhet kan effektiviseras ännu mer i framtiden.
            </seg>
            <seg n="ee7a71b1">
              Däremot kan jag upplysa Ulf Sjösten om att ni i ert budgetförslag
              inte har mer pengar till Ekobrottsmyndigheten än vi har. Men ni
              har i er allians partier som vill minska anslaget till Ekobrottsmyndigheten.
              Jag förstår inte hur Ulf Sjöstens fråga stämmer överens med den
              verklighet och den politik som Ulf Sjösten vill gå till val på.
            </seg>
          </u>
          <note type="speaker" n="faea8ffc">
            Anf. 81 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-f3a78fb4a0a3f1f3-1" n="cd3f84f1">
            <seg n="5f39bcea">
              Fru talman! Jag kan informera Britta Lejon om att i Västra Götaland,
              som är en del av försöksverksamheten, säger man för närvarande
              upp fyra av tolv administratörer. Det är ett ganska stort ingrepp
              i den administrativa resursen för Ekobrottsmyndigheten i Västra
              Götaland.
            </seg>
            <seg n="9dd1ce06">
              Det faktum att Ekobrottsmyndigheten bara finns i tre storstadslän
              är inte en ny problematik. Försöket har pågått sedan den 1 juli
              1998. Någon gång, Britta Lejon, borde det vara dags att sätta
              ned foten och säga om vi ska ha kvar Ekobrottsmyndigheten eller
              inte. Men att ha det som i dag, med två organisationer för bekämpning
              av grov ekonomisk brottslighet i Sverige, är inte bra. Det förlorar
              ekobrottsbekämpningen på.
            </seg>
          </u>
          <note type="speaker" n="ff70ec1d">
            Anf. 82 BRITTA LEJON (s) replik:
          </note>
          <u who="unknown" xml:id="i-6adb458aec041830-16" n="2b211149">
            <seg n="d6dd88cb">
              Fru talman! Det gläder mig att det också inom Moderata samlingspartiet
              finns varma förespråkare för Ekobrottsmyndigheten och kampen mot
              den ekonomiska brottsligheten. Låt oss då göra gemensam sak för
              att skapa de bästa förutsättningarna för den verksamheten också
              i framtiden. När vi får förslagen om utformningen av framtidens
              ekobrottsmyndighet vill jag gärna återigen få diskutera med Ulf
              Sjösten hur vi ska åstadkomma det på bästa sätt.
            </seg>
          </u>
          <note type="speaker" n="1a572e55">
            Anf. 83 INGEMAR VÄNERLÖV (kd) replik:
          </note>
          <u who="ingemar_vanerlov_5debc7" xml:id="i-a50fc146bbac45d7-4" n="425aab47">
            <seg n="b805e41c">
              Fru talman! Icke förvånande talar Britta Lejon om att all brottslighet
              måste bekämpas. Jag skulle vilja komma in på den brottslighet
              som begås av psykiskt störda lagöverträdare.
            </seg>
            <seg n="c9293bcc">
              Redan 1994, när Mattias Flink i Falun sköt ihjäl sju personer
              i ett tillstånd av psykotisk karaktär, insåg man att här fanns
              något att göra åt rättspsykiatrin och ingripanden mot psykiskt
              störda lagöverträdare. Det tog fem år. År 1999 tillsattes Psykansvarskommittén
              med uppdrag att föreslå en reformerad reglering av det straffrättsliga
              ansvaret för dessa överträdare och ingripandena mot dem.
            </seg>
            <seg n="c29ddc3a">
              Kommittén jobbade i två år. Den var helt enig i sina slutsatser.
              Man lämnade över betänkandet Psykisk störning, brott och ansvar
              till justitieministern i januari 2002. Alla i kommittén bedömde
              att det var väldigt angeläget att man fick i gång reformer snabbt
              på det här området, men man bedömde ändå att beredningar och sådant
              skulle ta ungefär två år. Man räknade med att det hela skulle
              kunna vara i gång 2004.
            </seg>
            <seg n="81740578">
              Fortfarande har det inte hänt någonting, Britta Lejon. Någon
              förklaring?
            </seg>
          </u>
          <note type="speaker" n="afe3a3d2">
            Anf. 84 BRITTA LEJON (s) replik:
          </note>
          <u who="unknown" xml:id="i-6adb458aec041830-17" n="2b211149">
            <seg n="ec7b1e89">
              Fru talman! Jag håller med Ingemar Vänerlöv om att detta är ett
              väldigt viktigt område. Det är någonting som påverkar brottsligheten
              och otryggheten i allra högsta grad i Sverige. Just därför är
              det så viktigt att landstingen, staten och för den delen också
              kommunerna tar ett gemensamt ansvar för att förändra detta till
              det bättre.
            </seg>
            <seg n="ab57792d">
              Jag är inte heller riktigt nöjd med att det har tagit så lång
              tid. Men jag vet att Justitiedepartementet arbetar med delar av
              det som Psykansvarskommittén tog upp. Man kommer att återkomma
              till riksdagen under detta år med en del av de förslagen.
            </seg>
            <seg n="5cb98791">
              Samtidigt vill jag ändå också poängtera att för att vi ska kunna
              bemöta den här problematiken på absolut bästa sätt är det väldigt
              viktigt att våra landsting prioriterar de här frågorna tillräckligt
              väl och har resurser för att göra det. Där har vi sett att det
              har varit väldigt knepiga år en tid bakåt för våra landsting men
              att det nu ser betydligt ljusare ut. Jag har stora förhoppningar
              inför framtiden om att det ska bli mycket bättre på det här området.
            </seg>
          </u>
          <note type="speaker" n="2ba11d1b">
            Anf. 85 INGEMAR VÄNERLÖV (kd) replik:
          </note>
          <u who="ingemar_vanerlov_5debc7" xml:id="i-a50fc146bbac45d7-5" n="425aab47">
            <seg n="3d05d42e">
              Fru talman! Jag hoppas att Britta Lejon kan stöta på uppåt i
              sitt parti. För närvarande är det så att de regler som gäller
              är väldigt luddiga. Vi har bara exemplet med Anna Lindhs mördare
              Mijailovic. Tingsrätten dömde till livstids fängelse. Hovrätten
              ändrade till rättspsykiatrisk vård. Sedan vill jag minnas att
              Högsta domstolen ändrade hovrättens dom och fastställde tingsrättens
              dom till livstids fängelse.
            </seg>
            <seg n="49fa98ad">
              Som det är nu kommer olika instanser till olika resultat. Det
              upplevs väldigt stötande av allmänheten. Här måste någonting göras.
              Jag hoppas att Britta Lejon kan stöta på så att det händer någonting
              lite snabbare än vad som hittills har varit fallet.
            </seg>
          </u>
          <note type="speaker" n="603d9767">
            Anf. 86 BRITTA LEJON (s) replik:
          </note>
          <u who="unknown" xml:id="i-6adb458aec041830-18" n="2b211149">
            <seg n="563547e0">
              Fru talman! Att olika instanser kommer till olika slutsatser
              är en verklighet som vi lär få leva med fortsättningsvis också.
              Det är kanske en av orsakerna till att vi har olika instanser.
              Man ska garantera en rättssäkerhet.
            </seg>
            <seg n="25df1b02">
              I övrigt kan jag bara hålla med Ingemar Vänerlöv om att det här
              är ett allt viktigare område för en ökad trygghet i Sverige. Därför
              måste vi kunna bemöta detta på bästa sätt. Vi behöver göra mer
              på det här området, visst.
            </seg>
          </u>
          <note type="speaker" n="03c004c9">
            Anf. 87 JEPPE JOHNSSON (m):
          </note>
          <u who="jeppe_johnsson_febb4c" xml:id="i-e76b128b5ef1fc68-0" n="a68fdc95" next="i-e6f77441ce412ed5-0">
            <seg n="4bd83697">
              Fru talman! Torsdagen den 6 oktober, för exakt en vecka sedan,
              satte jag mig ned och funderade över vad jag skulle ta upp i den
              allmänpolitiska debatten. Det finns mycket att ta upp, mycket
              att slå ned på och mycket som vi inte är nöjda med. Jag tänkte
              följa mina båda lokaltidningar, Sydöstran, röd, också politiskt,
              och Blekinge Läns Tidning, av annan kulör, dock inte speciellt
              blå.
            </seg>
            <seg n="0b9636f3">
              Jag bestämde mig för att följa de här lokaltidningarna under
              en vecka. Sagt och gjort. På första sidan i Blekinge Läns Tidning
              stod det:
            </seg>
            <seg n="305e86d1">
              Utpekad flera gånger men går ändå fri. Tina blev släpad i håret
              längs grusgången. En kniv hölls mot hennes nacke. Mannen uttalade
              högt att han skulle våldta henne.
            </seg>
            <seg n="6b2762f6">
              Fru talman! Jag bläddrade vidare i tidningarna från den 6 oktober
              och bestämde mig för att bara ta denna dags brott. Det var fullt
              tillräckligt. Jag bestämde mig också för att koncentrera mig på
              den typ av brott som ofta kallas för vardagsbrott.
            </seg>
            <seg n="c81937c3">
              Fru talman! Bara det faktum att det finns något som kallas för
              vardagsbrott visar var vi hamnat. Brott borde inte vara en del
              av vår vardag. Inbrott i bil, villa och lägenhet, snatterier och
              butiksstölder räknas till de här brotten.
            </seg>
            <seg n="de360478">
              Fru talman! Jag inser att våldtäkt, misshandel och rån är värre
              för brottsoffren än de så kallade vardagsbrotten. Men vi får inte
              glömma att även bakom dessa brott finns ett eller flera brottsoffer,
              brottsoffer som efter till exempel ett inbrott i hemmet inte känner
              för att bo kvar. Det finns folk som byter bil därför att det har
              varit inbrott i deras bil. Och glöm inte att en cykelstöld, även
              om cykeln är försäkrad, drabbar många familjer hårt ekonomiskt.
            </seg>
            <seg n="c0d019e1">
              Jag bläddrar vidare i BLT och Sydöstran från torsdagen den 6
              oktober. Jag hoppar över barnmisshandel, rån och till och med
              SSU-fiffel. Jag hittar följande rubriker, och då har jag sorterat
              bort dem som finns med i de båda tidningarna.
            </seg>
            <seg n="d99fe360">
              Karlskrona: Gåtfullt inbrott i vattenverket, Cyklade runt med
              bilstereo, Merca på drift, Åkgräsklippare stals från Lantmännen,
              Datorstöld på Thörnströmska, Släpvagn stals utanför bostad, Får
              ihjälbitna i Nävragöl.
            </seg>
            <seg n="d14b7141">
              Fru talman! Jag nöjer mig med Karlskrona. Från övriga länet hittar
              jag elva notiser. Jag kan inte låta bli att nämna en från Olofström
              där det står så här: Fem bilinbrott under en natt.
            </seg>
            <seg n="d00381cf">
              Detta är en ovetenskaplig genomgång över anmälda brott. Den huvudsakliga
              drivkraften att anmäla brott är försäkringstekniska skäl. Människor
              förväntar sig tyvärr inte längre i Socialdemokraternas Sverige
              att polisen ska klara upp de här brotten.
            </seg>
            <seg n="e7632611">
              Fru talman! Polisen har blivit bestulen på resurser. Under de
              elva åren med Socialdemokraterna i regeringsställning har rättsväsendet
              i allmänhet, och polisen i synnerhet, utsatts för rena rama svältkuren.
              Det började med att ni stoppade intagningen till polishögskolorna.
              Vi har i dag färre poliser än 1994. Men det är inte hela förklaringen.
              Många poliser har hamnat bakom skrivbordet, och administrativ
              personal, även om den har ökat lite nu på slutet, har minskat.
              Antalet poliser som tjänstgör i yttre tjänst har stadigt sjunkit
              under åren. Det visar också Stefan Holgerssons doktorsavhandling
              Yrke: Polis. Han visar detta klart och tydligt. Jag vill nämna
              några siffror, fru talman.
            </seg>
          </u>
          <note n="e753b1ad">
            Bemanningen 1994
          </note>
          <note n="a08fc5b7">
            Ort A, drygt 35 000 invånare: 23 patruller
          </note>
          <u who="jeppe_johnsson_febb4c" xml:id="i-e6f77441ce412ed5-0" n="a68fdc95" prev="i-e76b128b5ef1fc68-0">
            <seg n="441e9310">
              Ort B, drygt 18 000 invånare: 12 patruller
            </seg>
            <seg n="a6f37f66">
              Bemanningen 2003/2004
            </seg>
            <seg n="928ffaec">
              Fru talman! Detta stämmer mycket väl med vad som hänt på många
              ställen i landet, inte minst i västra Blekinge. Även polisstationerna
              i Olofström och Sölvesborg är i princip nedlagda. Den vanlige
              medborgarens otrygghet är ofta inte direkt knuten till de grövsta
              våldsbrotten. Det är tvärtom den så kallade vardagsbrottsligheten,
              stölder, inbrott och klotter, som gör medborgarnas vardag otrygg.
            </seg>
            <seg n="e5158ede">
              Vi moderater vill ha poliser med lokal närvaro, som känner bygden
              och dess invånare. Svenska folket har, med all rätt, tröttnat
              på att polisstationer läggs ned, att polisen inte kommer när det
              skett ett inbrott och att utredningarna läggs ned på ett tidigt
              stadium utan begriplig motivering. Vi moderater vill öka antalet
              poliser till 20 000 under nästkommande mandatperiod.
            </seg>
            <seg n="f6fbc825">
              Vi vill att de ska kunna klara avancerat polisarbete med grov
              gränsöverskridande brottslighet men också åstadkomma en bättre
              polis med lokal förankring som kan bekämpa vardagsbrottsligheten.
              Då kan man inte utgå från någon huvudort långt bort; då måste
              man ha poliser som känner till var folk bor, var gatorna är och
              var bus förekommer.
            </seg>
            <seg n="e42c66ca">
              Avslutningsvis, fru talman! Naturen tolererar inga tomrum. Det
              vet jag som gammal NO-lärare. När rättsväsendet och polisen drar
              sig tillbaka fylls tomrummet av kriminella.
            </seg>
          </u>
          <note n="fe660d86">
            Ort C, drygt 16 000 invånare: 1 patrull
          </note>
          <note n="8ecade7c">
            Orterna AC, ihopslagna: 23 patruller som alla utgår från ort
            A.
          </note>
          <note type="speaker" n="f2005dd4">
            Anf. 88 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-a5e7d9336aa6a72e-0" n="a127e180">
            <seg n="88724de8">
              Fru talman! Jag tycker att det är intressant att du pratar om
              vardagsbrottsligheten. Jag tror inte att man kan bromsa och hindra
              vardagsbrottsligheten genom att ha en polis i varenda Ica-affär
              för att förhindra snatteri eller en polis i varje villaområde
              för att förhindra eventuella villainbrott. Däremot tror jag att
              man kan göra någonting åt orsakerna till de här brotten. De är
              att hämta i sociala faktorer i samhället. Ni vill ge polisen 1½
              miljard mera. Då blir frågan: Varifrån tar ni de pengarna? Är
              det inte så att genom att ge mer pengar till polisen tar man dem
              från de områden där det skapas flera brott?
            </seg>
          </u>
          <note type="speaker" n="b7f53829">
            Anf. 89 JEPPE JOHNSSON (m) replik:
          </note>
          <u who="jeppe_johnsson_febb4c" xml:id="i-99fe66195c8ec061-0" n="a68fdc95">
            <seg n="78a7b981">
              Fru talman! Om man kunde förhindra brottslighet med bara sociala
              reformer skulle hela det långa socialdemokratiska maktinnehavet
              vara ett enda stort misslyckande. Under den tid man har ökat bidragen
              genom flera sociala reformer har de här brotten ökat. Det vore
              bra om det kunde finnas en polis i varje butik, men jag hoppas
              att det inte ska behövas. Men när det har hänt någonting måste
              det komma en polis dit, inte minst för affärsinnehavarens skull
              och för den som har blivit bestulen men också för den som begår
              brotten därför att den personen behöver bli föremål för åtgärder.
            </seg>
            <seg n="fb06aa62">
              Sedan får det sociala lösas i sin ordning, och kommunen får ställa
              upp med missbruksvård och så vidare. Men det ena goda förtar inte
              det andra, Leif Björnlod. Det gäller att klara upp de här brotten,
              inte minst med tanke på det enskilda brottsoffret. Även en Ica-handlare
              ser jag som ett brottsoffer.
            </seg>
          </u>
          <note type="speaker" n="14b415ef">
            Anf. 90 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-a5e7d9336aa6a72e-1" n="a127e180">
            <seg n="c8bfc687">
              Fru talman! Jag tycker att målsättningen är lika, men för att
              kunna klara av de här vardagsbrotten måste vi förhindra att de
              begås. Titta bara på vissa bostadsområden som har fått en sådan
              tradition att man föder gängbildningar. Ungdomarna kvalificerar
              sig i gänget genom att klara av snatterier och genom att genomföra
              rån. Här har samhället misslyckats att uppfostra det uppväxande
              släktet. Man har fått fel värderingar i olika gängbildningar.
              För det krävs det inte fler poliser utan en aktivare social verksamhet
              på de här områdena.
            </seg>
          </u>
          <note type="speaker" n="2be9f185">
            Anf. 91 JEPPE JOHNSSON (m) replik:
          </note>
          <u who="jeppe_johnsson_febb4c" xml:id="i-99fe66195c8ec061-1" n="a68fdc95">
            <seg n="817135cc">
              Fru talman! Jag kan bara hålla med Leif Björnlod: Samhället har
              misslyckats när det gäller det sociala. Vi är säkert alla delaktiga,
              men Leif Björnlod är rejält delaktig, i alla fall har han varit
              det de senaste tre åren.
            </seg>
          </u>
          <note type="speaker" n="712a75d0">
            Anf. 92 CHRISTER ERLANDSSON (s) replik:
          </note>
          <u who="eskil_erlandsson_afa9cb" xml:id="i-a97a704be84c3e95-2" n="36b44c9f">
            <seg n="0f78fd24">
              Fru talman! Moderaterna målar återigen Sverige mycket svart.
              Vi är överens om att all brottslighet ska bekämpas, Jeppe, men
              orsakerna till brottsligheten får man inte glömma. Det går inte
              att göra som ni moderater och hävda att fler och fler poliser
              löser det hela. De facto har det aldrig funnits så många poliser
              som nu, tack vare den socialdemokratiska politiken i samverkan
              med Vänstern och Miljöpartiet. Vi har också sett till att vi utbildar
              många fler än tidigare. I juni månad hade vi 17 300 poliser i
              Sverige.
            </seg>
            <seg n="6bb3f572">
              Men det är inte det som är det intressanta. Det intressanta är
              varför vi har en brottslighet. All form av brottslighet ska bekämpas,
              men då är det orsakerna till brottsligheten som är det viktiga.
              Om människor är trygga, om människor har ett arbete och inte behöver
              känna oro inför framtiden i ett tryggt samhälle med en generell
              välfärd förebygger vi brott. Då blir det färre brott.
            </seg>
            <seg n="2b71cf09">
              Ert recept, som skiljer sig från vårt, är bara fler poliser,
              inte att man ska åtgärda så att inga brott uppstår.
            </seg>
          </u>
          <note type="speaker" n="122e04b1">
            Anf. 93 JEPPE JOHNSSON (m) replik:
          </note>
          <u who="jeppe_johnsson_febb4c" xml:id="i-99fe66195c8ec061-2" n="a68fdc95">
            <seg n="ea7613cd">
              Fru talman! Jag tycker att Christer Erlandsson bjuder på den
              här repliken.
            </seg>
            <seg n="68b9d639">
              Visst, ju fler människor som har arbete, desto bättre är det.
              Men, Christer Erlandsson, det är ju det som är ett ännu större
              misslyckande än rättsväsendet, och det säger inte lite. Det är
              ju där ni har misslyckats.
            </seg>
            <seg n="bd0a3c7b">
              Nu pratar ni om alla poliser som ni utbildar. Men ni pratar inte
              om dem som förtidspensioneras varje år för att man ska ha råd
              att anställa de nyutbildade. Ni pratar inte heller om alla som
              förtidspensioneras för att de så att säga ska dras undan från
              statistiken.
            </seg>
            <seg n="71c4856e">
              Om sociala reformer vore lösningen, då undrar jag när det gäller
              ekonomisk brottslighet, Christer, om det är sociala reformer som
              fattas också för de ekonomiska brottslingarna. I så fall får ni
              ju lägga på ett kol där också.
            </seg>
          </u>
          <note type="speaker" n="eb042ca9">
            Anf. 94 CHRISTER ERLANDSSON (s) replik:
          </note>
          <u who="eskil_erlandsson_afa9cb" xml:id="i-a97a704be84c3e95-3" n="36b44c9f">
            <seg n="502aeadc">
              Fru talman! Ni moderater talar mycket klart och tydligt om att
              orsakerna bryr ni er inte om. Ni vill rättfärdiga det hela genom
              hårdare och längre straff. Vi tror inte på den vägen.
            </seg>
            <seg n="dac78938">
              Vi kan se hur många av dem som i dag sitter i fängelserna som
              saknar en yrkesutbildning, hur många av dessa som inte har klarat
              grundämnena i grundskolan och i gymnasieskolan. Det är där åtgärderna
              måste sättas in så att människor har en trygghet i samhället,
              har ett arbete att gå till, har en framtidstro. Då kan barnen
              och familjerna, alla, känna sig trygga. I ett sådant samhälle
              har vi eliminerat brottsligheten. Det är de åtgärderna vi vill
              använda, för i grunden är alla människor goda. Det gäller att
              skapa förutsättningarna. Där skiljer vi oss åt.
            </seg>
          </u>
          <note type="speaker" n="f73dd806">
            Anf. 95 JEPPE JOHNSSON (m) replik:
          </note>
          <u who="jeppe_johnsson_febb4c" xml:id="i-99fe66195c8ec061-3" n="a68fdc95">
            <seg n="47cda6ab">
              Fru talman! Jag vet att Christer inte är mycket för att lägga
              ut verksamheter på entreprenad. Men här verkar det som att ni
              har lagt ut både skolan och familjepolitiken på entreprenad, för
              ni verkar ju inte vilja stå fast vid den.
            </seg>
            <seg n="82400399">
              Jag håller fullkomligt med om att det är oerhört viktigt att
              våra ungdomar har en bra utbildning. Men också där har ni misslyckats.
              Nu sätter ni in åtgärderna möjligtvis i det individuella programmet
              och inte när barnen är små och behöver det. Och er familjepolitik
              är en av de saker som gjort att jag engagerat mig, för på 80-talet
              när jag gick med i partiet gick den ut på att det kommunala skulle
              ta över föräldrarnas fostran, vilket jag motsätter mig.
            </seg>
          </u>
          <note type="speaker" n="142cc239">
            Anf. 96 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-fd845ce1eaf5c06e-0" n="cb59c9a4">
            <seg n="a69002a6">
              Fru talman! I går inleddes firandet av den största judiska högtiden,
              försoningsdagen eller jom kippur. Det är under den här högtiden
              som alla judar, oavsett var de befinner sig i världen, söker sig
              till synagogan, precis som vi svenskar gör framför allt under
              tider av första advent och jul.
            </seg>
            <seg n="1ec5792a">
              Det är djupt tragiskt att nu konstatera att det i Sverige nästan
              var tredje dag anmäls ett antisemitiskt inspirerat brott till
              polisen. Både företrädare för judiska institutioner och enskilda
              judar beskriver hur hotbilden den senaste tiden har tilltagit.
              Hot, trakasserier, skadegörelse och våld av olika slag är den
              förfärande verklighet som präglar många judars liv i Sverige.
            </seg>
            <seg n="e63ec99a">
              Den här hösten, fru talman, har jag ägnat mig åt att sätta mig
              in i hur det är att vara jude i Sverige. Jag har talat med de
              judiska församlingarna i Helsingfors, Göteborg och Malmö och fått
              veta att en fjärdedel av medlemsintäkterna går till säkerhetsåtgärder.
              Kan ni föreställa er att en fjärdedel av Missionsförbundets eller
              för den delen Svenska kyrkans medlemsintäkter skulle gå rakt in
              på Securitas inkassokonto? Det är obegripligt och ofattbart att
              det ska vara så här för den judiska minoriteten som bor i Sverige.
              Verksamhetsmedlen kommer alltså inte längre medlemmarna till del
              som förr, för pengarna måste användas till säkerhetsanordningar
              och inhyrda vakter.
            </seg>
            <seg n="ca911701">
              Fru talman! Det är oförenligt med samhällets mest fundamentala
              uppgift, den att garantera trygghet och säkerhet för alla medborgare
              oavsett ursprung, kön eller religiös tillhörighet. Dessvärre tvingas
              jag i dag konstatera att regeringen inte lever upp till den mest
              grundläggande principen för en demokrati: säkerhet och säkerställande
              av de mänskliga rättigheterna för alla oaktat vem man är och var
              i landet man befinner sig.
            </seg>
            <seg n="3d6a1842">
              Regeringens minoritetspolitik är otidsenlig. I dag värnar man
              språk, men inte liv, hälsa och säkerhet. Människorna och institutionerna
              måste också garanteras skydd.
            </seg>
            <seg n="c9a9821b">
              Det är tragiskt att konstatera att runtom i Europa har antisemitismen
              vuxit med skadegörelse, våld, ökade attacker, självmordsbombningar
              ja, vi behöver bara nämna Madrid och Istanbul. De här brotten
              har antisemitiska förtecken. Och vi konstaterar att inte ens i
              Sverige går vi fria från allvarliga angrepp på den judiska minoriteten
              eller institutioner som har judisk prägel.
            </seg>
            <seg n="d0fd3e16">
              Forskningsrapporter och enskilda vittnar nu om att antisemitismen
              har ändrat skepnad. Nu är det inte längre bara högerextrema grupper
              utan också vänsterradikala och islamistiska organisationer som
              sprider antisemitisk propaganda och deltar i våldsaktioner riktade
              mot judar.
            </seg>
            <seg n="300192d0">
              Det här är förfärande och skrämmande på alla möjliga sätt. Jag
              blir väldigt upprörd när jag konstaterar att jag fått fram de
              här siffrorna om att en fjärdedel av medlemsintäkterna går till
              säkerhetsomkostnader för de judiska församlingarna i svenska storstäder.
              Och vad får jag veta av ansvarig minister? Jo, följande, fru talman.
              Statsrådet Lena Hallengren, socialdemokrat, säger i tidningen
              Dagen att det är orimligt att staten ska betala för judiska församlingars
              säkerhetsomkostnader.
            </seg>
            <seg n="3a5ee380">
              Detta tycker jag är djupt kränkande för den judiska minoritet
              som lever och bor i Sverige. Säkerhet är en grundläggande rättighet
              och det som präglar och kännetecknar allas våra rättigheter. Vi
              som lever i en demokrati har rätt till detta.
            </seg>
            <seg n="a52da58c">
              Kan det vara så att antisemitismen i vårt eget land, precis som
              i övriga Europa, har vuxit och att vi accepterar dessa attacker,
              hyllningar av självmordsbombare, krönikörer i svenska medier som
              talar om judar som bärare av kollektiv skuld? Och svenska staten
              via dess minister stiger bara åt sidan och säger att det är orimligt
              att staten ska betala.
            </seg>
            <seg n="ed7e5b8e">
              Fru talman! Vem ska betala? Är det rimligt att medlemmarna i
              de judiska församlingarna ska pumpa in pengar till Securitas inkassokonto.
              Det är inte rätt. I religionsfrihetens Sverige är det inte rimligt
              att församlingarna ska bära dessa kostnader. Judarna utgör i Sverige
              en nationell minoritet, och deras säkerhet och frihet att utöva
              sin religion i synagogorna är ett samhälleligt ansvar i religionsfrihetens
              Sverige. Vi har en grundlagsskyddad religionsfrihet. Det är viktigt
              att understryka att då är det statens ansvar, och regeringen har
              tyvärr inte tagit ansvar för detta.
            </seg>
          </u>
          <note n="3a8e6a01">
            I detta anförande instämde Beatrice Ask och Hillevi Engström
            (båda m), Karin Granbom (fp) och Annelie Enochson (kd).
          </note>
          <note type="speaker" n="41c83ecb">
            Anf. 97 ANNELIE ENOCHSON (kd):
          </note>
          <u who="annelie_enochson_5d2b54" xml:id="i-3c0a7afd3ca7c46c-0" n="fe2e9a52">
            <seg n="0d83a643">
              Fru talman! En rättsstats trovärdighet och styrka visar sig genom
              det sätt man tar hand om sina minsta och svagaste medborgare på.
              Och vad kan vara mer svagt än barn som berövats en av sina föräldrar
              genom att de bortrövats till ett annat land. Det borde vara en
              rättsstats självklara mål att alla tillgängliga resurser sätts
              in för att se till att dessa barn kommer tillbaka till den förälder
              som har vårdnaden och är kvar i Sverige.
            </seg>
            <seg n="f357d4d2">
              Det finns i dag mellan 100 och 150 barn i Sverige som är bortrövade
              av en av sina föräldrar. Det är svårt att få fram exakta uppgifter.
              Oftast är det pappan som har tagit barnen till sitt hemland. Enligt
              UD har antalet bortrövade barn fördubblats under de senaste fem
              åren.
            </seg>
            <seg n="e2c68fa4">
              På läktaren sitter i dag en av dessa mödrar som har blivit berövad
              sina barn. Hon sitter här i dag, och genom sin närvaro representerar
              hon åtskilliga andra mödrar och fäder som är utsatta för det grymmaste
              man kan uppleva som förälder att bli fråntagen sina barn.
            </seg>
            <seg n="50eac25d">
              En av de uppgifter som riksdagsledamöterna har är att påtala
              brister i regeringens handlande, och när det gäller regeringens
              agerande, eller rättare sagt brist på agerande, för att få hem
              de bortrövade barnen kan det framföras stark kritik. Det är regeringen
              som avgör departementens arbetsinriktning och vilka frågor som
              ska prioriteras.
            </seg>
            <seg n="29c92389">
              Utrikesdepartementet är det departement som har ansvaret för
              att försöka få hem de bortrövade barnen. Det finns ca 2 500 anställda
              på UD. Av dessa är det endast en handfull som arbetar med de bortrövade
              barnen. När man pratar med föräldrar till de bortrövade barnen
              är de besvikna över att de inte blir bemötta på ett tillfredsställande
              sätt från UD. De menar att de själva får jobba hårt för att få
              kontakt med ansvarig handläggare och för att få veta vad som händer
              med deras barn.
            </seg>
            <seg n="2bbf4cbe">
              Vid mina kontakter med ambassadpersonal i olika länder har det
              framkommit att alla tycker att just frågan om bortrövade barn
              tillhör de jobbigaste, svåraste och tyngsta av alla arbetsuppgifter.
              Det är därför anmärkningsvärt att UD inte avsätter mer personal
              för sådana tunga uppgifter som att få hem de bortrövade barnen.
            </seg>
            <seg n="71ad5d1e">
              Många av föräldrarna vittnar om vilken oerhört svår ekonomisk
              situation de hamnar i när deras barn blir bortrövade. Det är många
              som inte kan få rättshjälp eftersom de ligger precis ovanför gränsen
              för en årsinkomst på 260 000 kr. UD uppmanar också föräldrarna
              att skaffa advokater. Att avlöna en svensk och kanske även utländsk
              advokat är självklart mycket kostsamt.
            </seg>
            <seg n="dec8ef22">
              Det uppstår då en svår ekonomisk situation samtidigt som föräldrarna
              är oerhört utsatta, oroliga och vilsna. De lever i ett trauma,
              i en katastrof där deras barn är bortrövade, kidnappade. I kontakten
              med föräldrarna krävs det därför en hög grad av empati, medmänsklighet
              och engagemang.
            </seg>
            <seg n="12738f14">
              Personalen på UD måste kunna hantera denna stress och bistå psykologiskt.
              Därför borde det vara en självklarhet att alla föräldrar till
              dessa bortrövade barn får en personlig handläggare och konkreta
              handlingsplaner för just sin unika situation. Dessa handlingsplaner
              ska läggas upp i samråd med föräldern. Handläggarna ska vara anträffbara
              och ha informationsplikt minst var 14:e dag för att informera
              föräldrarna om hur långt man har kommit.
            </seg>
            <seg n="9814aebd">
              Det borde även vara en självklarhet att Sveriges olika ambassader
              hjälper till med att översätta material åt föräldrarna utan kostnad.
              På ambassaderna finns den personal som kan språket och som därför
              kan bistå föräldrarna.
            </seg>
            <seg n="58645818">
              Det kan starkt ifrågasättas om regeringen genom UD sköter sitt
              uppdrag när inte tillräckligt med personal avsätts för att hjälpa
              dessa våra minsta medborgare. Det måste vara en av regeringens,
              och därmed en av UD:s, högsta prioriteter att se till att alla
              de bortrövade barnen snart kommer hem till Sverige och att alla
              föräldrarna som är berövade sina barn kan få den hjälp de behöver.
            </seg>
            <seg n="1aa7dd44">
              Om Britta Lejon hade varit kvar i kammaren hade jag sagt till
              henne att då kunde även dessa medborgare få känna trygghet.
            </seg>
          </u>
          <note type="speaker" n="68368216">
            Anf. 98 GÖRAN NORLANDER (s):
          </note>
          <u who="goran_norlander_3e86cd" xml:id="i-c11049f09c17a429-1" n="6cd8547c">
            <seg n="6256f39b">
              Fru talman! Efter så här många timmars debatt börjar ämnet bli
              uttömt, men jag ska ge några kommentarer med anledning av de inlägg
              som har gjorts här. För det första vill jag väldigt noga betona
              att Sveriges invånare har rätt att skyddas mot brott och att all
              brottslighet är oacceptabel och ska bekämpas. Sedan har vi olika
              metoder och olika uppfattningar om hur det ska göras. Men vi som
              jobbar politiskt aktivt på lokal nivå, regional nivå eller riksnivå
              tycker jag har ett väldig stort ansvar. Den bild som vi ger av
              samhället och av den verklighet som vi upplever tycker jag är
              en signal som måste vara tydlig och riktig så att vi inte gör
              den svartmålning som många här har gjort.
            </seg>
            <seg n="1b1a98ee">
              Det är många här som har tagit upp polisen, och jag tänkte ägna
              mig lite grann åt det. Det gäller bland annat att polisstationer
              ute på mindre orter stängs. Jag har följt upp det här ganska noggrant,
              så jag vet att på en del polisstationer som man har stängt har
              man haft 12 besök i veckan. Då måste man ju ställa sig frågan:
              Är det bättre att man har en polisstation där poliser sitter och
              väntar på att folk ska komma och göra ett besök eller en anmälan
              eller att man har poliser som är synliga ute och patrullerar i
              bil eller till fots? Jag tycker att det senare är mycket bättre.
            </seg>
            <seg n="8d0caccb">
              Sedan har vi naturligtvis ett problem ute i glesbygden, detta
              att kunna täcka upp alla stora ytor. Det måste vi naturligtvis
              ta krafttag för att klara ut. Då är det också viktigt att vi försöker
              hitta flexibla lösningar. Jag tror inte på att man ska ha en polisstation
              på varje ort. Däremot håller jag väldigt hårt fast vid att man
              ska ha poliser tillgängliga på varje ort. För att det ska lösas
              gäller det att vi har lite fantasi. Det finns länder runtom i
              världen där man har gjort försök med portabla polisstationer och
              så vidare. Det är en sak som vi måste jobba med. Jag hoppas att
              det finns kreativa lösningar på det.
            </seg>
            <seg n="c4cb80dd">
              När det gäller brottsligheten och uppklaringen av brott är det
              ju väldigt viktigt att vi, när vi har en poliskår, ger den resurser
              och låter den använda nya, moderna metoder så att den får möjlighet
              att klara upp olika brott. Jag ska ge ett exempel. Det är lätt
              att vi kritiserar polisen. Jag ska inte namnge orten, men det
              finns en ort som det skedde ett dubbelmord i under våren. Det
              finns inga vittnen. Det finns i stort sett inga spår eller någonting,
              och det upptäcktes tre dagar efter att det hade skett. Här måste
              vi ha förståelse för att det är en jättesvår uppgift för polisen
              att lösa ett sådant mord. Men vi ställer krav på att de ska göra
              det, och då måste vi också tillåta att man får använda den moderna
              tekniken, DNA-analyser och kanske också telefonavlyssning, buggning
              och andra metoder som finns tillgängliga.
            </seg>
            <seg n="a45e54f9">
              Vi ska alltså inte enbart klanka på polisen, men vi har rätt
              att ställa krav på dem. Och när vi ställer krav ska vi också som
              politiker vara beredda att ge dem de medel som behövs för att
              de ska klara sin verksamhet.
            </seg>
          </u>
          <note n="86f407e5">
            I detta anförande instämde Christer Erlandsson och Margareta
            Persson (båda s).
          </note>
          <note type="speaker" n="c30248a6">
            Anf. 99 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-34fed9519642ba0c-2" n="a4c1c630">
            <seg n="6d3c65fa">
              Fru talman! Jag håller inte med Göran Norlander om att detta
              ämne är uttömt. Jag tänkte ta upp en av de viktigaste frågorna
              när det gäller rättskipningen, och den gäller faktiskt brottsoffren.
              Vi har inte varit inne särskilt mycket på varför det är så viktigt
              att klara upp brotten. Det är för att brottsoffren ska få upprättelse.
              Brottsoffren ska få hjälp med att bearbeta den kränkning som de
              har varit med om. Och där har Socialdemokraterna brutalt misslyckats.
              För om det är någonting som vi vet så är det att om vi inte tar
              hand om brottsoffren är det de som riskerar att bli nästa generations
              brottslingar eftersom de blir så kränkta i själen att de slår
              tillbaka. Och där har rättssystemet, rättsstaten, en oerhört viktig
              uppgift.
            </seg>
            <seg n="b47cf150">
              Jag skulle vilja fråga Göran Norlander: Kan Göran Norlander ge
              fem förslag från socialdemokratisk sida som stärker brottsoffrens
              trygghet?
            </seg>
          </u>
          <note type="speaker" n="e6b512d9">
            Anf. 100 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-2" n="6cd8547c">
            <seg n="481dd56c">
              Fru talman! Jag säger på en gång att jag inte kan göra det på
              rak arm. Däremot håller jag med Cecilia Magnusson om att det finns
              väldigt mycket att göra för att hjälpa dem som har varit utsatta
              för brott.
            </seg>
            <seg n="8b85fdf9">
              Jag talade för ett tag sedan med en kassörska i en butik som
              hade blivit utsatt för rån. Hon beskrev den känsla hon upplevde
              varje gång det kom in någon när hon satt ensam i butiken. Den
              känslan hade hon haft i flera år och skulle kanske ha den resten
              av livet.
            </seg>
            <seg n="812c2330">
              Först när man hör något sådant kanske man förstår hur det kan
              vara att bli utsatt för någon form av brott. Därför måste vi naturligtvis
              lägga ned alla tänkbara resurser för att hjälpa dem som utsätts
              för brott.
            </seg>
          </u>
          <note type="speaker" n="5f2524b2">
            Anf. 101 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-34fed9519642ba0c-3" n="a4c1c630">
            <seg n="e40daf43">
              Fru talman! Göran Norlander är talande för hela socialdemokratin
              man har inga förslag till hur brottsoffrens ställning ska förbättras.
            </seg>
            <seg n="bf56bd2d">
              Tack och lov har vi moderater förslag i form av motioner om ett
              stort åtgärdspaket, och det är bara för Socialdemokraterna att
              ta till sig dem och instämma i dem, så kan vi förbättra för brottsoffren
              i det här landet.
            </seg>
            <seg n="86a2ad3f">
              Jag ska ge bara ett exempel, nämligen en sammanhållen lagstiftning.
              För att vi ska kunna veta hur vi bättre ska kunna hjälpa brottsoffren
              måste vi samla lagstiftning som gäller brottsoffer i en lagstiftning,
              så att vi också internationellt ska kunna leva upp till de FN-direktiv
              och EU-direktiv som vi faktiskt har förbundit oss att följa. Det
              finns en ramlag som vi har att följa vad gäller brottsoffren.
              Det hoppas jag att Göran Norlander och Socialdemokraterna är medvetna
              om.
            </seg>
          </u>
          <note type="speaker" n="4bae7652">
            Anf. 102 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-3" n="6cd8547c">
            <seg n="d88e1cde">
              Fru talman! Eftersom Cecilia Magnusson förbrukar så mycket tid
              ska jag använda väldigt lite tid.
            </seg>
            <seg n="fa0297c7">
              Jag lovar att vi med noggrannhet ska läsa den motionen. Och om
              det finns några guldkorn där ska vi ta till oss dem.
            </seg>
          </u>
          <note type="speaker" n="4d104f11">
            Anf. 103 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-f3a78fb4a0a3f1f3-2" n="cd3f84f1">
            <seg n="69355b2e">
              Fru talman! Göran Norlander sade i sitt anförande att alla medborgare
              har rätt att skyddas mot brott.
            </seg>
            <seg n="304ecc39">
              Inflödet av nya droger ökar ständigt. I Västra Götaland hade
              vi sjuåtta dödsfall förra året till följd av bruket av GHB och
              GBL. Tyvärr ökar detta varje år.
            </seg>
            <seg n="3cfd28e9">
              Vi har en klassificeringsprocess i Sverige av nya droger som
              är impotent och långsam, och den är ni socialdemokrater ansvariga
              för, Göran Norlander.
            </seg>
            <seg n="42c17bc1">
              Vilken strategi, om någon, har ni för att ge dessa unga människor
              skydd mot inflödet av nya droger?
            </seg>
          </u>
          <note type="speaker" n="7de8838e">
            Anf. 104 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-4" n="6cd8547c">
            <seg n="3e214ce3">
              Fru talman! Jag kan för Ulf Sjösten berätta att jag kommer från
              en kommun där vi har haft väldigt stora problem bland annat med
              GHB. Det är vi och Västra Götaland som har haft denna problematik.
              Tack och lov har vi kommit bort från det eftersom polisen gjorde
              väldigt kraftfulla insatser och lyckades häva detta.
            </seg>
            <seg n="555d6df5">
              Jag håller med om att det tar för lång tid med klassificeringen.
              Under förra mandatperioden hade jag ett antal frågor till ministern
              och uppvaktningar med mera just för att man skulle kunna påskynda
              denna process. Men det har visat sig att det inte är enkelt, men
              vi gör allt vad vi kan för att förenkla denna process så att den
              ska gå snabbare. Det är nämligen mycket allvarligt, och allt måste
              göras för att bekämpa införseln av olika droger.
            </seg>
            <seg n="21a06bf9">
              Sedan måste vi också vara medvetna om att tekniken ofta går väldigt
              snabbt. Man är uppfinningsrik och klarar av nya typer av droger,
              och myndigheterna, till exempel Socialstyrelsen eller vilken det
              är, hinner inte med i uppfinnarnas takt.
            </seg>
          </u>
          <note type="speaker" n="f6f9b1cc">
            Anf. 105 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-f3a78fb4a0a3f1f3-3" n="cd3f84f1">
            <seg n="66d312b1">
              Fru talman! Problematiken med nya droger är inte ny på något
              sätt. Den är förskräckande ålderstigen. Att bara hänvisa till
              att detta är komplicerat är en förklaring till handlingsförlamningen
              som man ofta får från socialdemokratisk sida.
            </seg>
            <seg n="cf2d9511">
              Faktum är att man i exempelvis Norge har löst detta problem med
              en snabbare klassificering av nya droger och med en interimistisk
              klassificering av nya droger. Varför skulle vi inte kunna ha det
              här i Sverige?
            </seg>
          </u>
          <note type="speaker" n="5acb71c3">
            Anf. 106 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-5" n="6cd8547c">
            <seg n="811120bd">
              Fru talman! Vi kan inte förneka att det är komplicerat. Och vissa
              av dessa droger måste faktiskt användas i andra sammanhang då
              de inte är avsedda för att missbrukas. Men naturligtvis är vi
              ansvariga för att det går långsamt, Ulf Sjösten. Det är vi som
              har regeringsmakten, som du har påpekat. Det vore dumt att förneka
              det. De brister vi har är vi självklart ansvariga för. Men vi
              är också ansvariga för att ta itu med dem, och det lovar jag att
              vi ska göra. Så fort vi upptäcker någonting gör vi allt vi kan
              för att förhindra det. Men vi kan inte åtgärda allting. Vi kommer
              aldrig att lösa alla problem så att världen blir helt problemfri.
              Den dagen tror jag ingen av oss får uppleva.
            </seg>
          </u>
          <note type="speaker" n="b32e6396">
            Anf. 107 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-a5e7d9336aa6a72e-2" n="a127e180">
            <seg n="e3a36702">
              Fru talman! Det är sällan som Göran Norlander och jag debatterar
              mot varandra, så vi får väl debattera med varandra.
            </seg>
            <seg n="365fa52b">
              Jag har en fråga till dig. I ditt anförande nämnde du att polisen
              självklart ska använda alla metoder som finns, såsom DNA-teknik,
              dataregistrering, datalagring och buggning av telefonsamtal. Jag
              delar den uppfattningen till viss del, nämligen när ett brott
              har begåtts och när det är relevant att använda sig av den här
              tekniken ska polisen givetvis göra det.
            </seg>
            <seg n="862940f2">
              Men ser inte du, Göran Norlander, att det finns en risk i detta,
              att man mer generellt använder metoder och gör registreringar
              där även icke misstänkta personer kan föras in i registret? Det
              talas till exempel om att man ska kunna bugga olika lokaler. Och
              det enda stället som har blivit friplats är biktstolen. Jag menar
              att det måste gälla även på tidningsredaktioner, på advokatkontor,
              på sjukhus och hos präster. Det måste finnas ett bättre skydd
              för den enskilda oskyldiga individen.
            </seg>
            <seg n="d475e9bd">
              Ser inte du, Göran Norlander, att det finns en väldigt stor risk
              om man med svepande ord säger att man givetvis ska använda alla
              metoder utan att begränsa dem?
            </seg>
          </u>
          <note type="speaker" n="87853d18">
            Anf. 108 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-6" n="6cd8547c">
            <seg n="2fbf6c9a">
              Fru talman! Jag menar med bestämdhet att man ska låta polisen
              använda dessa resurser. Men när vi kommer till riskerna med att
              de kan missbrukas håller jag helt med Leif Björnlod. Här måste
              vi se till att vi har en processordning där till exempel en domstol
              först godkänner att man tillåter exempelvis buggning och att det
              finns en demokratisk insyn. Det är väldigt viktigt. Vi ska inte
              behöva känna oss otrygga. Men för att klara upp dessa grova brott
              så kanske vi måste inse att man är tvungen att använda sig av
              dessa metoder.
            </seg>
            <seg n="0749c1ab">
              Jag såg i dag på en löpsedel vid en affär att man var på väg
              att klara upp ett brott genom att man har kunnat titta i telefonoperatörernas
              listor och spårat ett mobiltelefonsamtal.
            </seg>
            <seg n="48c934d8">
              Vi måste därför inse att polisen måste få använda sig av denna
              typ av metoder, men naturligtvis med försiktighet och med insyn.
            </seg>
          </u>
          <note type="speaker" n="264fb50c">
            Anf. 109 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-a5e7d9336aa6a72e-3" n="a127e180">
            <seg n="41cccd88">
              Fru talman! Jag sade också tidigare att det är självklart att
              man ska använda den teknik som bovarna använder och att man helst
              ska ligga ett steg före. Det tror jag är viktigt.
            </seg>
            <seg n="45547472">
              Men för att skydda individer så att detta inte drabbar dem, skulle
              du då kunna tänka dig att staten skulle kunna tvingas att betala
              en ersättning till människor som har blivit avlyssnade eller drabbade
              på olika sätt av dessa åtgärder, trots att de är helt oskyldiga,
              och att staten skulle tvingas att erkänna att man verkligen hade
              gjort detta?
            </seg>
          </u>
          <note type="speaker" n="98eb8ec9">
            Anf. 110 GÖRAN NORLANDER (s) replik:
          </note>
          <u who="goran_norlander_3e86cd" xml:id="i-c11049f09c17a429-7" n="6cd8547c">
            <seg n="b31aa8d7">
              Fru talman! Jag kan inte svara på en sådan fråga rakt upp och
              ned. Eftersom Leif Björnlod frågade om jag kan tänka mig det,
              så svarar jag att jag måste få tänka på detta.
            </seg>
          </u>
          <note type="speaker" n="53fa2f2d">
            Anf. 111 ULF SJÖSTEN (m):
          </note>
          <u who="ulf_sjosten_0510a5" xml:id="i-f3a78fb4a0a3f1f3-4" n="cd3f84f1">
            <seg n="7d2c92dd">
              Fru talman! Till frågan om nya droger vill jag gärna återkomma
              så här i början av mitt anförande. Jag konstaterar att Socialdemokraterna
              nu haft elva år på sig att göra något i frågan. Fortfarande har
              det inte hänt någonting.
            </seg>
            <seg n="6d89ee95">
              Den svarta oredovisade sektorn av den svenska ekonomin har återigen
              kommit i fokus. Bedömningarna av hur stor sektorn är varierar.
              Men de flesta indikerar en omfattning som är betydligt större
              än 100 miljarder kronor per år. Ekonomisk brottslighet syns inte
              så tydligt i samhället men verkar förödande på hela samhällskroppen.
              100150 miljarder kronor det om något, fru talman, är förskräckande.
            </seg>
            <seg n="cff1dde7">
              Utredning av ekonomiska brott är en komplicerad och svår process
              som kräver stor kompetens och kunskap hos ett antal rättsvårdande
              myndigheter i samverkan. Det krävs också en stor kontinuitet i
              verksamheten.
            </seg>
            <seg n="1b434826">
              Skalbolagsaffärerna på 1980-talet, de miljarder som fonderats
              i företags investeringsfonder och förnyelsefonder som bara försvann,
              visar tydligt samhällets sårbarhet i relation till den grova ekonomiska
              brottsligheten.
            </seg>
            <seg n="8739d985">
              Fru talman! Miljarderna försvann. Vart tog de vägen? Ja, ett
              antal hamnade i fickorna på grovt kriminella människor. Denna
              insikt ledde till att Ekobrottsmyndigheten bildades den 1 juli
              1998. Åklagare och poliser samlokaliserades på försök i de tre
              storstadslänen. Till detta kommer inrättandet av särskilda skattebrottsenheter
              med Riksskatteverket som huvudman.
            </seg>
            <seg n="afd46829">
              Förundersökningsledningen vid dessa enheter sker via Ekobrottsmyndigheten.
              I övriga delar av landet bedrivs verksamheten traditionellt via
              polisdistriktens ekorotlar och särskilda ekoåklagare hos åklagardistrikten.
            </seg>
            <seg n="6d41c7d4">
              Detta, fru talman, innebär mycket olika prioriteringar av ekobrott
              över landet. Omfattande utredningar kräver resurser både personellt
              och kunskapsmässigt. Nu signalerar till exempel Ekobrottsmyndigheten
              i Göteborg besparingar, bland annat i kölvattnet av den nyss avslutade
              Prosolviarättegången.
            </seg>
            <seg n="e1e55a05">
              Fru talman! Det är hög tid att avsluta det över sju år gamla
              försöket med EBM och att göra det till en permanent organisation
              för hela landet. Det är dags att gå från ord till handling!
            </seg>
          </u>
          <note type="speaker" n="d15df3a1">
            Anf. 112 JAN ERTSBORN (fp):
          </note>
          <u who="jan_ertsborn_fe5963" xml:id="i-befa6bbd1817e1d2-0" n="79621e17" next="i-f76f22fdcec8705b-0"/>
          <note n="97186b94">
            Fru talman, riksdagskolleger och åhörare! Några dagar före jul
            1991 fick Peter Larsson ett brev från polisen med en kallelse
            till förhör. Det förhöret hölls några veckor senare, och Peter
            Larsson delgavs misstanke om grov ekonomisk brottslighet.
          </note>
          <u who="jan_ertsborn_fe5963" xml:id="i-f76f22fdcec8705b-0" n="79621e17" prev="i-befa6bbd1817e1d2-0">
            <seg n="f63f624a">
              Utredningen blev färdig ungefär ett år senare. Det tog två år
              för åklagaren att väcka talan. Då är vi framme vid sommaren 1995.
              Det tog ytterligare tre år innan domstolen höll rättegång i målet.
              Sammanlagt tog det alltså sju år innan Peter Larsson fick sin
              rättegång och blev inte dömd utan frikänd när det gäller nämnda
              ekonomiska brottslighet.
            </seg>
            <seg n="cbd0393b">
              Så lång tidsutdräkt vid svenska domstolar kan vi bara inte acceptera.
              Det här skulle kunna vara ett av de fall som jag tidigare försökt
              förklara för justitieministern förr eller senare kommer till Europadomstolen.
              Nu behöver det inte ens gå till Europadomstolen, för vår svenska
              högsta domstol har slagit fast att vi i vårt land är bundna av
              Europakonventionen. Högsta domstolen utdömde skadestånd till Peter
              Larsson.
            </seg>
            <seg n="36d8c2e6">
              Det var kanske tillfredsställande för Peter Larsson att få ersättning
              i pengar. Men det är inte tillfredsställande för oss i riksdagen
              som har ansvaret för domstolsväsendet att det ska dröja sju år
              innan man kommer till rättegång.
            </seg>
            <seg n="4b9d7b21">
              Detta är inget unikt fall, utan det finns många sådana här fall
              framför allt på det område där det handlar om tvistemål. De elva
              tidigare talarna här har i huvudsak uppehållit sig vid straffrätt
              och brott. Ungefär hälften av verksamheten i svenska domstolar
              är tvistemålshantering tvister mellan enskilda eller mellan enskilda
              och staten.
            </seg>
            <seg n="35cdf581">
              Det finns, som jag personligen känner till, tvistemål i Göteborgs
              tingsrätt som legat tre fyra år och bara väntar på att man ska
              få tid att ta upp dem till förhandling. Så kan vi absolut inte
              ha det!
            </seg>
            <seg n="246d15a6">
              Vi kan bolla med statistik. När jag förberedde detta anförande
              tittade jag på regeringens egen budgetproposition. Jag tittade
              på redovisningen av ökat antal mål, av balanser och av hur man
              uppfyller de av regeringen uppsatta verksamhetsmålen i domstolarna.
              Det är ingen behaglig läsning för den som vill ha ett bra domstolsväsende.
              Det är faktiskt en skrämmande läsning regeringens egna ord.
            </seg>
            <seg n="02012f34">
              Det görs satsningar även på domstolarna det är jag fullt medveten
              om men inte alls i den utsträckning som behövs. Det blir helt
              enkelt sämre för varje år som går i stället för bättre i domstolarna.
            </seg>
            <seg n="8d209090">
              I budgetpropositionen finns det nu ett förslag om att anställa
              hundra nya tingsnotarier extra i förhållande till vad man har.
              Det är i och för sig en bra satsning och väldigt bra för de unga
              jurister som får de här möjligheterna. Det är säkert också bra
              för den kommande domarrekryteringen, men det kommer inte att hjälpa
              domstolsväsendet att lösa den kris som man befinner sig i.
            </seg>
            <seg n="2df5e15b">
              Nyligen fick jag på mitt bord en kopia av ett brev som hovrättslagmannen
              Per Eriksson i Malmö har skrivit till sin president, till sin
              närmaste chef. För att alla ska förstå hur allvarligt det är ska
              jag återge lite grann av vad som står i brevet:
            </seg>
            <seg n="455e3670">
              Arbetsbelastningen på avdelningen är nu högre än vad avdelningen
              med den nuvarande reducerade kapaciteten klarar av. Jag måste
              därför meddela att jag inte längre kan ta det fulla ansvaret för
              verksamheten på avdelningen. Detta gäller ansvaret för att målen
              avverkas i den takt de kommer in, för att ålderssammansättningen
              på inneliggande mål blir den anbefallda, för att avgörandena håller
              erforderlig kvalitet och för att målen handläggs i enlighet med
              rättegångsbalkens föreskrifter. Det gäller också ansvaret för
              den psykosociala arbetsmiljön på avdelningen.
            </seg>
            <seg n="bbefe614">
              Mål med häktade och andra förtursmål avgörs så snart det över
              huvud taget är möjligt. Detta sker i allt större utsträckning
              med åsidosättande av rättegångsbalkens regler om frister och om
              en sammanhållen huvudförhandling. Det sker också genom att redan
              utsatta huvudförhandlingar i icke förtursmål ställs in i stor
              omfattning. Särskilt drabbar detta tvistemålen. Södra avdelningen
              av Sveriges advokatsamfund har nyligen uppmärksammat förhållandet
              och i en skrift till hovrätten ställt frågan om vi har slutat
              att avgöra tvistemål.
            </seg>
            <seg n="8b878775">
              Detta, mina vänner i ansvarig ställning, är inte kvällstidningsjournalistik,
              utan en offentlig handling som finns hos hovrätten i Malmö. Jag
              distribuerar gärna kopior om någon närmare vill ta del av handlingen.
            </seg>
            <seg n="e614ae41">
              Vad jag vill ha sagt i dag är att vi måste tänka på domstolsväsendet.
              Vi kan inte bara i en debatt i huvudsak med justitieutskottets
              ledamöter tala om brott, poliser och kriminalvård, utan vi måste
              också tänka på domstolarna som är kärnan i en demokratisk stat.
            </seg>
            <seg n="64546ccb">
              Domstolarna behöver nu en ordentlig förstärkning. Jag skulle
              gärna vilja vädja till ansvariga som lyssnar om att försöka göra
              någonting redan i samband med behandlingen av den här budgetpropositionen.
            </seg>
            <seg n="72ffa27b">
              De fyra allianspartierna har lagt ut lite mera pengar på domstolarna
              i ett försök att göra något, men de som kan göra något på kort
              sikt är naturligtvis Socialdemokraterna och stödpartierna. Min
              vädjan förklingar förmodligen ohörd. Enda sättet för oss att klara
              ut detta är naturligtvis att byta regering nästa höst.
            </seg>
          </u>
          <note type="speaker" n="9c4f3eca">
            Anf. 113 BRITTA LEJON (s) replik:
          </note>
          <u who="unknown" xml:id="i-6adb458aec041830-19" n="2b211149">
            <seg n="572333fd">
              Fru talman! Jan Ertsborn tar upp ett angeläget område. Jag tycker
              att det är bra att du belyser tvistemålen och det faktum att de
              ofta hamnar i en sämre position i domstolarna än brottmålen. Visst
              är det så. På något sätt hamnar de i strykklass, och det är inte
              bra. Men så är det på många håll i dag.
            </seg>
            <seg n="18367dd1">
              Jag håller helt med dig om att vi måste se till att skapa förutsättningar
              för att domstolsväsendet ska kunna ta hand om tvistemål på ett
              bra sätt också i framtiden. Då behövs det säkert resurser.
            </seg>
            <seg n="0c3f9695">
              Anledningen till att jag ställer mig upp och talar här nu är
              att jag hoppas att Ertsborn har noterat att det sker en viss ökning,
              även om den säkert inte är tillräcklig enligt hans synsätt. Det
              sker ändå en viss ökning av anslaget till domstolsväsendet redan
              nu. Jag har bara en fråga: Har dessa ökningar noterats?
            </seg>
          </u>
          <note type="speaker" n="11cba528">
            Anf. 114 JAN ERTSBORN (fp) replik:
          </note>
          <u who="jan_ertsborn_fe5963" xml:id="i-6d6ed9136a12839d-0" n="79621e17">
            <seg n="5b09df09">
              Herr talman! Jo, mycket riktigt har jag läst i budgetpropositionen
              och inte bara i den text som jag hänvisade till om balanser och
              annat. Jag är införstådd med att det finns en viss ökning. Det
              fanns en viss ökning även förra året.
            </seg>
            <seg n="b3073c65">
              Men tyvärr sker inte ökningen alls i den utsträckning som Domstolsverket,
              som ju bäst känner till förhållandena, kräver och har krävt i
              flera år. Det är helt enkelt nödvändigt för att vi ska kunna vända
              trenden i domstolarna att vi lägger på ett antal hundra miljoner
              kronor.
            </seg>
          </u>
          <note type="speaker" n="4f984cd8">
            Anf. 115 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-900f6504d77ae74f-2" n="8c445da3">
            <seg n="25d62dc0">
              Herr talman! Jag tänker ägna mitt anförande åt en angelägen fråga
              på justitieområdet. Det är allas likhet inför lagen och att lika
              fall ska bedömas lika. Konsekvenserna av brott ska vara förutsägbara,
              och på brott ska följa straff.
            </seg>
            <seg n="2178c0a6">
              Detta är ganska grundläggande värden i en rättsstat. Men det
              fungerar dessvärre inte på bästa sätt i dag. Det beror på en mängd
              olika aspekter som jag tänker beröra här.
            </seg>
            <seg n="d5dcbf36">
              Det beror nämligen på var i Sverige brottet har skett någonstans.
              Det beror alltså på var man bor. Det beror också på vem man är
              som brottsoffer, hur man är och när brottet har skett. Det beror
              på en mängd olika saker om det ska följa något straff på ett brott.
              Det är en mängd olika aspekter som brottsoffret inte alls har
              någon möjlighet att påverka. Detta är bekymmersamt.
            </seg>
            <seg n="7c4afb81">
              Rättssäkerheten blir satt ur spel när det beror på yttre omständigheter
              om rättvisa över huvud taget kan skipas, om brottsoffer ska få
              någon upprättelse och om brottslingen ska kunna dömas och ställas
              till ansvar. Det här är viktigt om samhället ska kunna skyddas
              och invånarna ska kunna undvika att bli utsatta för fler brott.
            </seg>
            <seg n="105bbf59">
              Även för den som inte är brottsoffer, till och med för den som
              är brottsling och kriminell, finns det brister i rättssäkerheten
              när den beror på vilka resurser polismyndigheten har, vilken kvalitet
              det är på utredningen och vilken situationen är när det gäller
              åklagarsamarbete, teknisk utrustning, metodutveckling och så vidare.
            </seg>
            <seg n="b09cec06">
              Dagens situation är med andra ord ganska otillfredsställande.
              Det hela beror på vad de 21 olika polismyndigheterna prioriterar,
              hur mycket pengar man lägger på utbildning, på spetskompetens,
              på metodutveckling och annat.
            </seg>
            <seg n="11c66a0a">
              Jag ska ta ett exempel på en brottstyp som jag tycker är allvarlig.
              Det är sexuella övergrepp mot barn. Om det brottet tyvärr har
              inträffat så är förutsättningarna att det klaras upp bäst om man
              bor i Malmö. Där har polisledningen nämligen bestämt sig för att
              prioritera den typen av brottslighet. I Malmö har man ett kriscentrum
              för barn. Man har rekryterat och anställt de bästa poliserna,
              som har spetsutbildning. De är handplockade. Man har särskilda
              åklagare som utreder brotten tillsammans med polisen. Man har
              även rättsläkare som undersöker alla barn som är offer för den
              här typen av brottslighet. Det gäller de barn i Malmö som tyvärr
              är brottsoffer men som ändå har stora chanser att få någon sorts
              rätt skipad.
            </seg>
            <seg n="bf2f7e2e">
              Så här ska det förstås inte vara i en rättsstat. Jag ställer
              en fråga till Socialdemokraterna. Hur kan det få fortsätta att
              vara på det här sättet? Hur kan det få spela roll var man bor
              någonstans, vem man är och vilket ursprung man har? Hur kan det
              få spela roll vilka kläder man har och när på dygnet man rör sig
              ute när man blir utsatt för brott?
            </seg>
            <seg n="32d5c7c1">
              Jag tycker att situationen är allvarlig. Vi moderater föreslår,
              bland annat av det här skälet, att vi ska ha en enda polismyndighet
              i Sverige. Då kan det inte råda något som helst tvivel om att
              det ska vara samma kvalitet, samma satsningar och prioriteringar
              och samma krav på spetsutbildning och kompetens. Det är inte så
              i dag. I dag spelar det roll vem man är och var man bor när man
              är utsatt som brottsoffer. Det skulle jag gärna vilja få en synpunkt
              på från ansvariga på justitieområdet.
            </seg>
          </u>
          <note type="speaker" n="a9f14b9b">
            Anf. 116 BRITTA LEJON (s) replik:
          </note>
          <u who="unknown" xml:id="i-6adb458aec041830-20" n="2b211149">
            <seg n="36e5271a">
              Herr talman! Hillevi Engström tar upp det viktiga med allas likhet
              inför lagen och att vi i dag har olika polismyndigheter som gör
              olika prioriteringar utifrån den verklighet som de ser och har
              att hantera.
            </seg>
            <seg n="ee481b9a">
              Jag håller naturligtvis fullkomligt med Hillevi Engström om att
              likheten inför lagen måste vara total. Men jag konstaterar också
              att det ibland ser lite olika ut i olika delar av vårt land.
            </seg>
            <seg n="915281b1">
              Jag tycker att den fråga som Hillevi Engström lyfter fram om
              hur polisen ska vara organiserad är viktig. Jag vet att det pågår
              en diskussion internt inom polismyndigheterna i Sverige i dag
              om vilken lösning som är den bästa för att kunna åstadkomma en
              likhet inför lagen i större utsträckning än i dag. Jag vet att
              det också finns olika uppfattningar inom poliskåren om ifall det
              ska vara en ökad centralisering eller inte.
            </seg>
            <seg n="54458804">
              Jag avstår nog från att sätta ned foten i detta skede. Jag tycker
              att det är viktigt att diskussionen pågår. Jag tycker också att
              vi kan ha i minnet vilka svårigheter det har varit tidigare när
              vi har minskat på de olika sorters styr- och ledningsgrupper som
              polisen har haft ännu fler av tidigare. Det är alltså en viktig
              diskussion. Den måste fortsätta i polismyndigheterna.
            </seg>
          </u>
          <note type="speaker" n="934e0aa1">
            Anf. 117 HILLEVI ENGSTRÖM (m) replik:
          </note>
          <u who="hillevi_engstrom_306ee4" xml:id="i-900f6504d77ae74f-3" n="8c445da3">
            <seg n="64013c78">
              Herr talman! Det känns betryggande att vi delar synen på problembeskrivningen,
              i alla fall i viss mån. Sedan får vi se vilka lösningar vi kan
              komma fram till.
            </seg>
            <seg n="f0fc79ee">
              Men även inom en och samma myndighet den allra största, som är
              den i Helsingfors har det visat sig att det finns stora skillnader.
              Om man till exempel tar brottet kvinnomisshandel så blir kvinnor
              med ett annat etniskt ursprung mycket bättre utredda i söderort.
              Där är det större chanser att en kvinna med ett annat etniskt
              ursprung får en upprättelse och att gärningsmannen blir fälld
              till ansvar än till exempel i västerort. Här tittar vi ändå bara
              på ett län och en länspolismyndighet.
            </seg>
            <seg n="ac55668f">
              Detta är oacceptabelt. Jag tycker att det måste till utredningar
              som visar dels var problemen finns, dels hur vi ska lösa dem.
              Det saknas utvärderingar och det saknas en analys och tydliga
              styrmedel från rikspolischef och andra. I dag är ju polisen så
              decentraliserad att myndigheterna bestämmer själva över sina prioriteringar.
              Detta är oacceptabelt om vi vill att tilltron till polisverksamheten
              ska vara på en hög och acceptabel nivå.
            </seg>
          </u>
          <note type="speaker" n="92ccc3cf">
            Anf. 118 BRITTA LEJON (s) replik:
          </note>
          <u who="unknown" xml:id="i-6adb458aec041830-21" n="2b211149">
            <seg n="68763a52">
              Herr talman! Det är viktiga och intressanta frågeställningar
              som Hillevi Engström lyfter upp. Jag tror dock inte att vi ska
              göra oss själva eller polisverksamheten i Sverige otjänsten att
              tro att lösningen endast består i valet av organisationsmodell.
            </seg>
            <seg n="b404fddd">
              Det handlar också och kommer alltid att handla om att det finns
              tillräckligt med kunskap hos den personal som ska bemöta brottsoffer
              och bekämpa brottslighet. Där finns det mycket som redan är på
              gång inom polisen men som naturligtvis också måste fortsätta och
              även nå hela riket. Jag vill alltså utfärda en viss varning för
              att ha en övertro på organisationsmodeller.
            </seg>
          </u>
          <note type="speaker" n="c26bb751">
            Anf. 119 HILLEVI ENGSTRÖM (m) replik:
          </note>
          <u who="hillevi_engstrom_306ee4" xml:id="i-900f6504d77ae74f-4" n="8c445da3">
            <seg n="01cca5f2">
              Herr talman! Allas likhet inför lagen, att lika fall ska bedömas
              lika, att lagstiftningen är förutsägbar när det gäller konsekvenser
              av brott och att det på alla brott ska följa straff det är det
              som i varje fall Moderaterna går till val på.
            </seg>
            <seg n="9ac3dac3">
              Vi vill se en ökad satsning på rättsväsendet både när det gäller
              organisation, bemanning, kvalitet och inte minst utbildning. Det
              finns mycket att göra, och det tror jag att vi kan återkomma till.
            </seg>
          </u>
          <note type="speaker" n="197b1bd9">
            Anf. 120 KARIN GRANBOM (fp):
          </note>
          <u who="karin_granbom_4b656d" xml:id="i-899cc27e0e90f7e0-0" n="1d1fa7a6">
            <seg n="e195a5db">
              Herr talman! Under de senaste tio åren har de kriminella nätverken
              i Sverige ökat explosionsartat. Rikskriminalpolisen anger att
              det handlar om en sjudubbling. Antalet personer som beräknas ingå
              har ökat från 60 till 700. Tidigare fanns problemet främst i storstäderna.
              Nu opererar nätverken i nästan hela Sverige. Inget tyder på att
              expansionen kommer att minska.
            </seg>
            <seg n="0968d966">
              I stort sett på samtliga orter befaras nyrekryteringen fortsätta
              i hög takt. Antalet ungdomar som ingår i mindre lösa konstellationer
              och är i riskzonen att rekryteras är många. Färska studier från
              Malmö, Göteborg och Helsingfors visar att det där finns över tusen
              unga som tillhör någon form av kriminellt ungdomsgäng. De kriminella
              nätverken ägnar sig åt all verksamhet som ger pengar. Det kan
              handla om människohandel, vapenhandel, narkotikabrottslighet och
              så vidare. Ökningen av värdetransportrån är särskilt noterbar
              för allmänheten.
            </seg>
            <seg n="fd01b2b8">
              Under de senaste sju åren har över en halv miljard kronor hamnat
              i värderånarnas fickor. Per capita är Sverige ett av de länder
              som är mest utsatta i Europa. Ovanpå allt blir värdetransportrånen
              allt grövre. De inblandade är tungt beväpnade. Vi har sett exempel
              på stor hänsynslöshet mot transportörer och mot allmänhet genom
              att till exempel bilar har satts i brand i samband med flykt.
              Utöver att brotten är mycket grova i sig används pengarna från
              rånen ofta för att återinvesteras i annan brottslig verksamhet.
            </seg>
            <seg n="c917ada5">
              Men transport av pengar måste ske. Handeln och därmed svensk
              ekonomi är starkt beroende av att detta fungerar. Ordentliga samtal
              och krafttag måste komma till stånd för att göra någonting åt
              dagens ohållbara situation. Regeringen gör för lite. Polisens
              möjligheter att förebygga och gripa in måste förbättras. De förebyggande
              insatserna är oerhört viktiga. Dessa är uppenbart inte tillräckliga
              då utvecklingen har blivit som den är.
            </seg>
            <seg n="5a0ead29">
              Uppklaringen är alldeles för låg. Av dessa mycket allvarliga
              grova brott är det bara ett av tre rån som klaras upp. Informationshanteringen
              verkar vara eländig. Det finns inget system för överblick myndigheterna
              emellan. Databasen Obis, som står för Organiserad brottlighet
              i Sverige, som skulle bli hela rättsväsendets spjutspets mot Sveriges
              mest avancerade kriminella har blivit en stor flopp. För att få
              ordning på detta problem har Folkpartiet föreslagit att vi inrättar
              ett nationellt underrättelsecenter.
            </seg>
            <seg n="c52475e7">
              Det verkar inte heller finnas någon sammanhållande strategi myndigheterna
              emellan för att komma åt den organiserade brottsligheten. I Rikskriminalpolisens
              rapport Problembild 2007 skrivs det att statsmakterna inte prioriterar
              den nyuppkomna nätverksbrottsligheten utan att insatser ska göras
              mot gärningsmän inom specifika brottstyper. Därmed kan inte polisen
              effektivt bekämpa den organiserade brottsligheten. Rikskriminalpolisen
              beklagar sig alltså över stuprörstänkandet, och det gör jag och
              mitt parti också.
            </seg>
            <seg n="d72cb7b3">
              Som jag tidigare sade expanderar nu förekomsten av aktiva kriminella
              nätverk ut i landet. Också i mitt hemlän har vi nu drabbats. Utifrån
              detta talade jag med närpolischefen. Han sade att de har varken
              resurser eller rutiner att jobba med denna typ av brottslighet.
              Därmed skickades ärendet till Rikskriminalpolisen. Men där har
              de fullt upp. De hinner inte med vad de redan har.
            </seg>
            <seg n="36b2559b">
              Det skulle alltså behövas betydligt fler poliser och analytiker
              som kunde hjälpa polismyndigheterna ute i länen. Lagstiftningen
              måste också ses över. Dagens regler måste skärpas så att deltagande
              i organiserad brottslighet ska generera ett högre straffvärde.
              Vi bör också se över straffskalan för icke fullbordade brott.
              Det är tokigt att brottslingar ska komma lindrigt undan bara för
              att polisen måste ingripa just innan en bomb smäller i syfte att
              skydda allmänheten.
            </seg>
            <seg n="3ac56cc9">
              Det finns mycket att säga om organiserad brottslighet och värdetransportrån.
              Men jag måste stanna där. Jag vill dock avsluta med att säga att
              det är viktigt att vi för en dialog med transportbranschen och
              bankerna. Liksom vi kan de göra förbättringar. Jag vet också att
              de har ett antal förslag och idéer liksom vi som vi behöver byta
              oss emellan. Vi behöver diskutera dem och ta ställning till dessa.
            </seg>
            <seg n="f5d95b44">
              Socialförsäkringar
            </seg>
          </u>
          <note type="speaker" n="6e9d3c71">
            Anf. 121 LINNÉA DARELL (fp):
          </note>
          <u who="linnea_darell_51713a" xml:id="i-8f6dc1a29ae91aee-0" n="2c37be9e">
            <seg n="56142bdc">
              Herr talman! Nu byter vi ämne och talar om socialförsäkringar.
              Med den rubriken finns det just i år anledning att nämna Adolf
              Hedin, inte minst för mig som liberal. Liberalen Adolf Hedin,
              vars minne högtidlighölls här i riksdagen alldeles nyligen, var
              den första politikern som lanserade socialförsäkringstanken genom
              en motion år 1884. Men jag ska hålla mig lite mer till dagens
              verkligheter.
            </seg>
            <seg n="a1a50771">
              Fortfarande är tanken med socialförsäkringssystemen att de ska
              vara en av grundstenarna i den generella välfärdspolitiken. Hur
              våra liv utvecklas avgörs inte enbart av hur vi klarar av, anstränger
              oss eller vår duglighet, kompetens och allt vi talar om. Det beror
              också till en viss del av tur och otur. Att leva har sina risker.
            </seg>
            <seg n="2a983644">
              Vi råkar ut för saker som ligger utanför vår egen kontroll, och
              vi föds med olika resurser. Vi väljer vare sig föräldrar eller
              genuppsättning. Det gör att skyddet i en socialförsäkring är så
              oerhört viktigt. I de obligatoriska socialförsäkringarna mot inkomstbortfall
              sker en fördelning av sådana riskkostnader. Den fördelningen uppnås
              genom att alla är med.
            </seg>
            <seg n="5b51e520">
              Den som löper en mindre risk att bli sjuk får vara med och betala
              till samma försäkring som dem som har mycket större risk. Personer
              med ärftliga sjukdomar, kroniskt sjuka och människor med större
              sjuklighet än genomsnittet slipper på det sättet betala betydligt
              högre premie än unga friska människor, och de slipper i allra
              värsta fall att nekas försäkring.
            </seg>
            <seg n="c482a8ac">
              Skulle man i stället för dagens allmänna sjukförsäkringar ha
              ett krav på ett sparande som skulle täcka bland annat inkomstbortfall
              vid sjukdom skulle skillnaderna mellan olika individer med olika
              riskbilder bli enormt stora. Därför tycker vi som liberaler att
              den här modellen som utjämnar risker som individen inte rår över
              är den modell som närmast kan sägas uppfylla det liberala jämlikhetskravet
              att alla människor ska ha samma möjligheter i livet.
            </seg>
            <seg n="513091cb">
              Vi har länge pläderat för en parlamentarisk utredning för att
              få till stånd en bred uppgörelse kring socialförsäkringsfrågorna
              i framtiden. Vi tycker att det blev ett bra resultat i pensionsfrågan.
              Nu har regeringen valt en annan modell. Vi återkommer i våra motioner
              till hur det arbetet borde ha lagts upp och hur det ska gå vidare.
              De delar som vi för fram är inte absoluta krav utan utgångspunkter
              för en diskussion med huvudsyftet att skapa ett förtroendeingivande
              system som uppmuntrar till arbete och också ger stabilitet åt
              de offentliga finanserna. Men under den här punkten finns det
              anledning att också diskutera hur det ser ut i dag, och då kommer
              jag in på sjukskrivningsfrågorna och förtidspensionerna.
            </seg>
            <seg n="03eafd81">
              Det är ju ingen överraskning att Folkpartiet länge har talat
              om finansiell samordning. En samordning mellan socialförsäkring
              och sjukvård prövades med god framgång i början på 90-talet. Det
              utvärderades av utvärderingsorgan som måste ges stor tilltro.
              Hade detta försök fått fortsätta hade vi säkert kunnat undvika
              en hel del av de problem som socialförsäkringen nu dras med. Men
              trots goda utvärderingar valde den socialdemokratiska regeringen
              att avskaffa det hela. Det som har funnits kvar är en liknande
              modell som inte är fullständig som man kallar för Socsam.
            </seg>
            <seg n="5f0cfb53">
              Vi vill gå ett steg längre när det gäller finansiell samordning
              mellan sjukvård och sjukförsäkring. Därför föreslår vi att man
              ska inrätta ett antal vårdregioner, alltså att landstingen och
              försäkringskassorna läggs ned. I stället skulle dessa vårdregioner
              få fullt ansvar för både sjukvård och sjukförsäkring. När man
              kan samordna resurser så effektivt kan väntetider och vårdköer
              kapas och man kan få till stånd behandling och rehabilitering
              väldigt snabbt.
            </seg>
            <seg n="ad8253bd">
              Vi möter ofta frågan hos människor: Vart tar pengarna vägen?
              Varför räcker inte pengarna? Människor går sjukskrivna i månader
              och ibland i åratal i väntan på behandling. Detta med vårdregioner
              skulle göra det möjligt att skapa en mycket tydligare samordning.
              Men i väntan på det för det kommer naturligtvis att ta tid måste
              det bli en bättre ordning för den finansiella samordningen än
              vad vi har i dag. Det måste bli möjligt att jobba med samordning
              också bara mellan försäkringskassor och sjukvård detta för att
              hålla tillbaka långtidssjukskrivningarna som fortfarande är väldigt
              många och också för att ge människor bättre möjligheter till rehabilitering.
            </seg>
            <seg n="0a87e1c8">
              Finspång är en del av Socsammodellen. 2003 minskade kostnaderna
              för sjukpenningen med 4,3 % medan den i hela riket ökade med 4,1
              %. Jag säger inte att Finspång är typiskt för hela landet, men
              här finns ändå en möjlighet till sänkta kostnader.
            </seg>
          </u>
          <note type="speaker" n="0531fb90">
            Anf. 122 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-0" n="9a2a482e">
            <seg n="a63d38d7">
              Herr talman! Jag tänkte börja med att kommentera Linnéa Darells
              fundering kring finansiell samordning. Jag tycker också att det
              är angeläget, och jag ser fram emot att vi gemensamt argumenterar
              för att fortsätta med den samverkan som behöver ske mellan försäkringskassa,
              arbetsförmedling, kommuner och landsting. Denna samverkan sker
              i ökad utsträckning även om jag, Folkpartiet och andra partier
              är angelägna om att det ska ske snabbare.
            </seg>
            <seg n="161f3275">
              Men för Folkpartiet blir det extra bekymmersamt eftersom det
              i alliansen finns ett antal partier som inte alls ställer sig
              bakom finansiell samordning. Därför kan det vara svårt att tro
              att vare sig sjukvårdsregioner eller finansiell samordning har
              någon framtid.
            </seg>
            <seg n="50de18f8">
              Jag vill också passa på att ställa en annan fråga. Folkpartiet
              har ju haft en socialliberal grund för sin inställning till socialförsäkringar.
              Men alliansen föreslår och ni ställer er bakom det att 80 % av
              antagandeinkomsten för förtidspensionärer ska ligga till grund
              för den framtida pensionen. Det innebär att en undersköterska
              som har 14 000 kr i månaden och som har varit förtidspensionerad
              i fem år förlorar flera tusentals kronor om året på detta. Dessa
              förtidspensionärer som inte har en chans att kvalificera sig tillbaka
              till arbetsmarknaden, som är utslitna efter ett hårt arbetsliv
              vill ni tillsammans med de övriga partierna inom alliansen nu
              spara 2,7 miljarder på.
            </seg>
            <seg n="2ad59540">
              Varför ska en utsliten undersköterska vara med och betala för
              alliansens skattesänkningar?
            </seg>
          </u>
          <note type="speaker" n="82202692">
            Anf. 123 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-1" n="2c37be9e">
            <seg n="d87a2766">
              Herr talman! De siffror som Tomas Eneroth anger har vi inte fått
              belägg för när vi har räknat på det här. 2,6 miljarder låter ju
              väldigt mycket. För den enskilde handlar det inte alls om så stora
              belopp som tusentals kronor.
            </seg>
            <seg n="8e771ccf">
              De frågor som ständigt dyker upp från Socialdemokraterna om nivåer,
              om förutsättningar för fortsatta bidrag och i det här fallet om
              förtidspensioneringar är inte de frågor och den oro som jag möter
              ute bland människor. Det jag möter från speciellt långtidssjukskrivna
              kvinnor till exempel en undersköterska i offentlig sektor är frågan:
              Varför bryr sig ingen om ifall jag kommer tillbaka till jobbet
              eller inte? Hur ska jag få möjlighet att göra det? Varför får
              jag inte efter flera år något erbjudande om rehabilitering? Än
              mer möter jag detta hos de som motvilligt har blivit förtidspensionerade:
              Varför ger mig ingen en chans att jobba igen?
            </seg>
          </u>
          <note type="speaker" n="05815308">
            Anf. 124 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-1" n="9a2a482e">
            <seg n="85afdc95">
              Herr talman! Jag är mycket angelägen om att man ska erbjuda människor
              som har varit sjukskrivna länge att komma tillbaka till arbetsmarknaden.
              Där har vi både medfinansiering och andra förslag som bidrar till
              detta. Men det jag nu pratar om, Linnéa Darell, är människor som
              är så pass allvarligt sjuka att de inte kan komma tillbaka. De
              har MS, cancer eller är helt enkelt utslitna i armar och axlar.
              För dem föreslår alliansen att pensionen ska sänkas, inte bara
              ersättningsnivån utan även den pension som de ska leva på när
              de är 60, 70 och 80 år gamla.
            </seg>
            <seg n="88d12d62">
              Då måste jag ställa frågan: Varför är det så viktigt att spara
              på en förtidspensionerad undersköterska så att hon blir av med
              2 000 kr om året, en person som inte har en chans att komma tillbaka
              till arbetet, för det kan man inte om man är allvarligt sjuk?
            </seg>
          </u>
          <note type="speaker" n="6a223406">
            Anf. 125 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-2" n="2c37be9e">
            <seg n="b9f42946">
              Herr talman! Tomas Eneroth nämnde medfinansieringen som skulle
              vara ett gott exempel på hur man hjälper denna undersköterska
              att komma tillbaka till jobbet. Men så har det ju inte blivit,
              Tomas Eneroth. Medfinansieringen har i stället inneburit att människor
              sägs upp för att de är sjuka för länge. Det har sannerligen inte
              varit till någon hjälp för att komma tillbaka till arbetsmarknaden.
            </seg>
            <seg n="a1284122">
              Jag skulle vilja höra: Vilka förslag har du och dina kamrater
              i vänsteralliansen annat än att hitta på ytterligare nya åtaganden
              för att klämma åt arbetsgivarna?
            </seg>
          </u>
          <note type="speaker" n="b22ddb43">
            Anf. 126 SVEN BRUS (kd):
          </note>
          <u who="sven_brus_ffd953" xml:id="i-bd600cc6ae93baf7-0" n="5e48eb1b">
            <seg n="38e75dc1">
              Herr talman! I måndags eftermiddag träffade jag Anders i Motala
              i Östergötland. Anders är chef för ett framgångsrikt, och så långt
              jag förstår, välskött företag. Det är inte så stort, knappt 30
              anställda, men inte heller ett typiskt småföretag. Det är Anders
              och hans företag som är en förutsättning för den välfärd vi har
              till uppgift att fördela en grundbult i välfärdssamhället. Det
              är bara så trist att regeringen inte ser sambanden mellan den
              entreprenörsanda som driver Anders i Motala och hållbarheten i
              de välfärdssystem som vi behandlar i den här delen av den allmänpolitiska
              debatten.
            </seg>
            <seg n="9e901b43">
              I stället för att se detta samband ägnar sig regeringen åt att
              både skuldbelägga och kostnadsbelägga Anders och hans företag.
              Jag fick en inblick i måndags eftermiddag i hur det här Motalaföretaget
              arbetar med arbetsmiljön. Jag blev imponerad, och jag fick definitivt
              inte uppfattningen att vare sig den sociala eller fysiska miljön
              på den här medelstora arbetsplatsen hade försämrats radikalt sedan
              1997, snarast att den hade förbättrats genom medveten personalvård.
            </seg>
            <seg n="ca4f84ce">
              Det var 1997 som sjukskrivningstalen började skjuta i höjden,
              och de har till i dag mer än fördubblats. Enligt regeringens grundtes
              beror detta i allt väsentligt på den dåliga arbetsmiljön. Vem
              mer än Hans Karlsson, hans regeringskolleger och Socialdemokraterna
              här i kammaren tror att svenska arbetsplatser bara är hälften
              så bra i dag som de var för åtta år sedan?
            </seg>
            <seg n="e73ca8d1">
              Eftersom regeringens huvudsakliga utgångspunkt när det gäller
              att minska sjukskrivningstalen är arbetsplatsernas roll och ansvar
              blir också förslagen därefter. Arbetsgivarna ska bära ett ytterligare
              betalningsansvar för ohälsan alldeles oavsett orsaken till den
              anställdes sjukskrivning.
            </seg>
            <seg n="ce7d79cf">
              Hur stor andel av de långtidssjukskrivna som är det av arbetsrelaterade
              orsaker finns det olika uppgifter om, alltifrån så lite som 10
              % till som allra mest 50 %. Men oavsett orsak får arbetsgivaren
              betala 15 % av sjukpenningkostnaderna för de heltidssjukskrivna.
            </seg>
            <seg n="22370bea">
              Herr talman! Vi är medvetna om att det här leder till en ytterligare
              utsortering på en arbetsmarknad som redan är trång för personer
              med en belastande sjukdomshistorik. Företagen blir därför, föga
              överraskande, ännu mer noggranna när de ska anställa människor.
              De frågar om hälsotillstånd, fritidsaktiviteter och de tar in
              uppgifter från Försäkringskassan om den de eventuellt ska anställa.
              En regering som säger sig vilja öppna arbetsmarknaden för flera
              stänger den i själva verket för de svagaste.
            </seg>
            <seg n="c0e83cf5">
              Om detta skulle man kunna säga mer, men, herr talman, jag vill
              peka på ett antal andra vägar för att återföra långtidssjukskrivna
              till arbete. Självklart krävs det ett batteri av åtgärder på flera
              områden. Vi kristdemokrater talar ofta om människors svårigheter
              att få det så kallade livspusslet att gå ihop. Det gäller inte
              minst yrkesarbetande föräldrar. Därför kan inte kampen mot ohälsan
              bara föras inom statsbudgetens utgiftsområde 10, utan den måste
              föras på många andra politikområden också. Det handlar inte minst
              om valfrihet och rättvisa i familjepolitiken.
            </seg>
            <seg n="4db4ef60">
              Men åtskilligt kan och bör också göras inom socialförsäkringarnas
              ram. Vi kristdemokrater vill sätta individen i centrum. Det kan
              ju tyckas självklart, men så är det dessvärre inte alltid i dag.
              Många sjukskrivna bollas mellan olika offentliga aktörer i fyra
              sektorer, nämligen landstingens sjukvård, kommunens socialtjänst,
              statens arbetsförmedling och så naturligtvis Försäkringskassan.
              Olika mål och medel hos dessa fyra aktörer leder till att individer
              lätt hamnar mellan stolarna. Vi kristdemokrater talar om en samlad
              friskförsäkring, och vi bygger vårt resonemang på Gerhard Larssons
              så kallade rehabiliteringsutredning.
            </seg>
            <seg n="cebc6c78">
              Det som saknas i alltför många fall är en genomtänkt individuell
              rehabiliteringsplan. I dag erbjuds bara var tionde långtidssjukskriven
              en verklig rehabilitering, och det trots att statistiken visar
              att två tredjedelar av de personer som rehabiliteras kan återgå
              till arbetet helt eller delvis.
            </seg>
            <seg n="4aab2cce">
              Vi vill också individanpassa sjukersättningen. I stället för
              dagens fasta nivåer vill vi ha en steglös ersättning från 20 %
              till 100 %. Tiden medger inte att jag nu räknar upp alla andra
              åtgärder som vi föreslår.
            </seg>
            <seg n="3ce96376">
              Herr talman! Efter elva socialdemokratiska regeringsår är nästan
              var sjätte svensk sjukskriven eller förtidspensionerad. När den
              dramatiska ökningen startade var regeringen tämligen passiv och
              var så under några år. En och annan åtgärd har vidtagits därefter,
              och det mesta har handlat om vart den stora notan ska skickas,
              främst till arbetsgivarna alltså. Löftet om att halvera sjukpenningdagarna
              till 2008 förutsätter ett tricksande med statistiken. Antalet
              sjukpenningdagar minskar förvisso just nu, men samtidigt har antalet
              förtidspensionerade ökat dramatiskt. Det gäller i hög grad relativt
              unga människor som, ofta tvångsmässigt, förpassas till ett närmast
              permanent utanförskap. Endast 1 % av de förtidspensionerade återgår
              någonsin till arbetslivet, och dessutom drabbas dessa människor
              av en dramatiskt minskad ersättningsnivå.
            </seg>
            <seg n="79ed6bd4">
              Herr talman! Nu behövs en ny politik för samhällsekonomins skull,
              men främst för människornas skull.
            </seg>
          </u>
          <note type="speaker" n="1f241991">
            Anf. 127 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-2" n="9a2a482e">
            <seg n="9f1b9656">
              Herr talman! Jag delar naturligtvis inte Sven Brus uppfattning
              om medfinansieringen. Det är viktigt för eventuella åhörare av
              debatten att veta att i den stund man blir deltidssjukskriven
              eller får en rehabiliteringsåtgärd betalar arbetsgivaren ingenting
              i medfinansiering. Det är vår uppfattning att detta har bidragit
              till väsentligt bättre sjukskrivningsrutiner på många ställen.
              Jag hör inte den klagan som jag hörde innan förslaget genomfördes.
              Det är inte tusentals företag som går i konkurs, utan man börjar
              tvärtom få ordning på sina sjukskrivningsrutiner nu.
            </seg>
            <seg n="d5377fba">
              Sedan talar Sven Brus angeläget och varmt om vikten av att göra
              förebyggande insatser, och ingen delar den uppfattningen mer än
              jag. Jag tycker att det är angeläget, och vi lägger fram fler
              förslag. Vi ser nu att vi har förutsättningar att nå målet på
              en halvering av ohälsan. Det tycker jag är glädjande.
            </seg>
            <seg n="180edee9">
              Men återigen, på tal om vem det är som ska betala notan, jag
              tycker vi gör det gemensamt. Jag tycker att vi alla har ett ansvar.
              Sven Brus ställer sig bakom ett förslag från alliansen som innebär
              att det är de sjuka och förtidspensionerade som ska betala detta
              genom bland annat en kraftig försämring för människor som redan
              är förtidspensionerade. Jag har svårt att förstå hur det kan rimma
              väl med kristdemokratisk politik att se till att en människa som
              inte har en chans att komma tillbaka till arbetsmarknaden ändå
              ska få en ordentligt sänkt pension.
            </seg>
          </u>
          <note type="speaker" n="ef6340bc">
            Anf. 128 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-1" n="5e48eb1b">
            <seg n="cd4e3576">
              Herr talman! Den bild av medfinansieringseffekterna som Tomas
              Eneroth målar upp stämmer väldigt illa med de olika undersökningar
              och de erfarenheter som man har gjort på företagarsidan, de varningssignaler
              som till exempel handikapporganisationerna i Sverige har skickat
              och det som man nu också upplever blir en verklighet, nämligen
              att den redan trånga arbetsmarknaden för människor med vissa problem
              och med en dålig sjukdomshistorik har blivit ännu trängre. Det
              sker en selektering och en utsortering av de svagaste. Det är
              alldeles uppenbart. Det visar ökningen av uttag av hälsointyg
              från Försäkringskassan, och det finns en rad signaler på detta.
              Därför förvånar mig den här skönmålningen av medfinansieringens
              effekter. Den rimmar väldigt illa med verkligheten.
            </seg>
            <seg n="c97c3c5c">
              I min nästa replik ska jag försöka svara på den andra frågan.
            </seg>
          </u>
          <note type="speaker" n="bc90a4de">
            Anf. 129 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-3" n="9a2a482e">
            <seg n="90a4f1e0">
              Herr talman! Jag ser fram emot svaret från Sven Brus på den andra
              punkten. Medfinansieringen får vi många tillfällen att debattera.
              Vi försöker följa reformen.
            </seg>
            <seg n="177d4b36">
              Men hur kan det stämma med kristdemokratisk uppfattning att just
              de människor som har det som sämst, som redan nu med de förslag
              som alliansen lägger fram ska få en sänkt förtidspension, dessutom
              ska få en sänkt ålderspension? Det är ju människor som inte har
              en chans att återkvalificera sig på arbetsmarknaden. Det är människor
              som har MS, är cancersjuka eller har andra allvarliga sjukdomar.
              Jag har svårt att se varför det är just de som ska behöva dra
              in 2,7 miljarder kronor till alliansens skattesänkningar.
            </seg>
          </u>
          <note type="speaker" n="90a6ffb9">
            Anf. 130 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-2" n="5e48eb1b">
            <seg n="082ce7aa">
              Herr talman! Socialdemokraterna, och Tomas Eneroth i det här
              fallet, fokuserar all uppmärksamhet på ersättningsnivåerna. De
              är förvisso viktiga att diskutera. Men jag vill påminna om att
              dagens socialdemokratiska politik tvingar över ett stort antal
              människor i 3040-årsåldern till den låga ersättningsnivå som vi
              talar om, 64 % i förtidspension. Mot sin vilja tvingas man in
              i denna låga ersättning och i ett permanent livslångt utanförskap.
            </seg>
          </u>
          <note type="speaker" n="09084a6f">
            Anf. 131 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-0" n="8cb20195">
            <seg n="c37766ce">
              Herr talman! Jag måste säga att med tanke på Tomas Eneroths replik
              tycker jag att det är ganska glädjande egentligen att ett av fyra
              borgerliga partier i Genomförandegruppen nu går in och rör avgifterna
              och hur pensionssystemet ska finansieras. Vi får väl se hur det
              kommer att gå och hur det slutar.
            </seg>
            <seg n="87962112">
              Jag förstår att Sven Brus är uppriktigt oroad över ohälsan och
              de höga ohälsotalen i Sverige. Min fråga blir egentligen ganska
              kort. Jag ser i Kristdemokraternas motion att ni vill öka antalet
              karensdagar från en dag till två dagar. Jag skulle vilja veta
              på vilket sätt Sven Brus tror att fler karensdagar kommer att
              göra människor friska.
            </seg>
          </u>
          <note type="speaker" n="fe64d9c1">
            Anf. 132 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-3" n="5e48eb1b">
            <seg n="65288f7d">
              Herr talman! Det krävs åtskilligt flera politiska insatser för
              att göra människor friskare. Det är de insatserna som vi efterlyser
              och saknar i den politik som förs i dag. Det förslag som vi har
              haft under ett antal år om ytterligare en karensdag bygger på
              en omfördelning mellan oss som är måttligt sjuka, som har den
              förmånen att vara friska och bara drabbas en och annan gång av
              sjukdom. Vi gör en omfördelning mellan oss och de långvarigt sjuka
              som behöver större insatser och mer vård och rehabilitering. Då
              får vi bära den bördan. Sedan finns det ett tak, som Ulla Hoffmann
              också vet, när det gäller antalet karensdagar under en rullande
              tolvmånadersperiod. Detta innebär förvisso en belastning för vissa
              människor, men sammantaget är det en omfördelning från sällan
              sjuka till ofta och långvarigt sjuka.
            </seg>
          </u>
          <note type="speaker" n="4b37c7f7">
            Anf. 133 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-1" n="8cb20195">
            <seg n="909a04a8">
              Herr talman! Jag ser inte riktigt den omfördelningen. För mig
              blir det så att en lågavlönad person som i dag inte har råd att
              vara hemma och vårda sina kortvariga sjukdomar nu kommer att få
              ännu svårare att vara hemma och vårda sig så att man inte så småningom
              blir långtidssjuk. Det här, i kombination med att ni vill sänka
              sjukersättningen genom att SGI:n ska beräknas på tolv månader,
              får jag inte att gå ihop. Ska detta vara det recept som högerkartellen
              har för hur vi ska råda bot på ohälsan?
            </seg>
          </u>
          <note type="speaker" n="67ec58e4">
            Anf. 134 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-4" n="5e48eb1b">
            <seg n="0f8a8aa3">
              Herr talman! 30 sekunder räcker inte för att svara på den här
              frågan, därför att vi måste se en helhet. Om vi tittar på de skattetabeller
              som vi har i vårt budgetförslag som innebär kraftiga skattesänkningar
              för låg- och medelinkomsttagare så ser vi att den undersköterska
              som Ulla Hoffmann talar om här ändå kommer att gå med vinst, även
              om hon drabbas av två karensdagar lite då och då, därför att det
              blir en så pass kraftig sänkning av hennes inkomstskatt.
            </seg>
          </u>
          <note type="speaker" n="5fb2b144">
            Anf. 135 ULLA HOFFMANN (v):
          </note>
          <u who="ulla_hoffmann_d0ba38" xml:id="i-93b1e73f08e94a47-2" n="8cb20195">
            <seg n="b7af58fb">
              Herr talman! I november 2003 avslog riksdagen en motion från
              Folkpartiet om en översyn av socialförsäkringarna enligt pensionsreformens
              modell. Samma månad deklarerade statsministern överraskande från
              riksdagens talarstol att regeringen ville göra en stor sådan översyn
              av socialförsäkringssystemet med pensionssystemet som förebild.
              Utredare är generaldirektören för dåvarande Riksförsäkringsverket,
              Anna Hedborg, som alltså ska utreda den verksamhet hon varit ansvarig
              för under det senaste decenniet. Anna Hedborg var dessutom en
              av huvudkonstruktörerna bakom det nya pensionssystemet en händelse
              som faktiskt kan se ut som en tanke!
            </seg>
            <seg n="c5322443">
              Visserligen säger man i direktiven att de grundläggande principerna
              ska ligga kvar. Men trots det är syftet med utredningen att skapa
              ett system som är mer ekonomiskt robust och mindre beroende av
              konjunkturen. Socialförsäkringssystemets känslighet för bland
              annat ökade kostnader för sjukförsäkringen ska minska, säger man.
              Och om vi tittar på vad som menades med ett ekonomiskt robust
              system i pensionssystemet så ser vi att det handlade om att svika
              löftet till pensionärerna och i stället lägga över hela risken
              på de enskilda pensionärerna. Det handlar om ett system som är
              bra för statsbudgeten men som också kan innebära att pensionerna
              sänks om utbetalningarna till pensionärerna blir för höga och
              avgifterna inte räcker till.
            </seg>
            <seg n="1d86ed89">
              Socialförsäkringarna finansieras genom avstått löneutrymme från
              löntagarna. Avgifterna tillhör löntagarna, och de 100 miljarder
              kronor som nu förväntas i överskott ska därför användas till att
              förbättra försäkringen och därmed förhindra att ett sjukt arbetsliv
              slår ut människor. Detta är nödvändiga satsningar för att vi ska
              få ett rymligt arbetsliv som inte gör människor sjuka.
            </seg>
            <seg n="9b0710cd">
              Herr talman! I gårdagens partiledardebatt stod de arbetslösa
              och sjukskrivna i fokus. Lars Leijonborg anklagade Socialdemokraterna
              och Vänsterpartiet för att ha gjort bidragsberoendet till en överideologi,
              som han uttryckte det. Det som förvånar är att Lars Leijonborg
              lägger om Folkpartiets syn på socialförsäkringar från att vara
              just försäkringar till bidrag. Det är en radikal omsvängning.
              Hur kan de försäkringar som betalas av sociala avgifter, som i
              grunden är avstått löneutrymme, betecknas som bidrag? Varje månad
              förmedlar arbetsgivaren de avgifter som arbetarna betalar genom
              att avstå lön. Hur kan det bli bidrag? Sanningen är väl den att
              genom att använda begreppet bidrag för en försäkring som faller
              ut, är det lättare att misstänkliggöra sjuka och arbetslösa.
            </seg>
            <seg n="132c7626">
              Leijonborg säger att om den sjukskrivna är arbetsför så borde
              han eller hon arbeta. Låt oss titta lite närmare på det uttalandet.
              Försäkringskassan ska i dag samordna rehabiliteringen kring den
              som är sjukskriven för att han eller hon ska kunna gå tillbaka
              till sitt gamla eller ett nytt jobb. I den stegvisa prövning som
              kassan gör ska man också pröva om den sjukskrivna kan ta ett arbete
              som normalt förekommer på arbetsmarknaden. Och där börjar problemen.
              Försäkringskassans mål är nämligen att den sjukskrivna ska vara
              arbetsför, det vill säga ha en restarbetsförmåga, medan arbetsförmedlingen,
              som ska förmedla jobben, har som mål att den sjukskrivna ska vara
              anställningsbar. Och se, att vara arbetsför är inte detsamma som
              att vara anställningsbar. Så länge Försäkringskassan och arbetsförmedlingen
              har olika mål kommer människor att falla mellan stolarna. Och
              till dem säger högerkartellen att de måste acceptera lönesänkningar
              och vara beredda att flytta.
            </seg>
            <seg n="7a3734b1">
              De sjuka och arbetslösa är inte några änglar, sade Folkpartiets
              ledare också i gårdagens debatt. Frågan är hur han och andra ser
              på de arbetsgivare som utnyttjar så kallad svart arbetskraft.
              En del av de oegentligheter som förekommer är till exempel individer
              som uppbär sjukersättning och trots det förvärvsarbetar. Men den
              typen av oegentligheter skulle inte existera om det inte samtidigt
              fanns skrupelfria arbetsgivare som skapade en efterfrågan på svart
              arbetskraft. Dessa arbetsgivare gör sig skyldiga till brott genom
              att de inte betalar in skatt eller socialavgifter, vilket i förlängningen
              leder till låg pension för dem som blir utsatta. De arbetsgivare
              som hänsynslöst utnyttjar människors utsatthet för att slippa
              betala riktiga löner är de som borde stå i fokus för den så kallade
              fuskdebatten.
            </seg>
            <seg n="f8ad2bc5">
              Helt klart är att majoriteten av de försäkrade sköter sig. Vad
              högerkartellen vill göra är en regel av undantagen. Att basera
              åtgärdsprogram och utredningsdirektiv på en bild av det fuskande
              folket skapar ett samhällsklimat där kontroll och misstänkliggörande
              breder ut sig. Jag är övertygad om att det samhällsklimat av kontroll
              och misstänkliggörande som vi nu ser i efterdyningarna av denna
              häpnadsväckande debatt är ett betydligt mer allvarligt hot mot
              samhället än fusket i sig.
            </seg>
            <seg n="f92a85a4">
              Herr talman! Till sist vill jag ta upp en annan sak. I mitten
              av 80-talet kom det ut en bok som heter Med SAF vid rodret . Den
              beskriver hur svenskt näringsliv vill att arbetsmarknaden ska
              se ut för att skapa alla dessa vinster för aktieägarna och för
              sig själva, en vinst som förra året uppgick till 221 miljarder
              kronor. I boken finns en önskelista på olika åtgärder som svenskt
              näringsliv vill se genomförda. Hela den listan utom en sak är
              nu genomförd. Det som är kvar är sjukförsäkringen, och nu står
              den på dagordningen. Samtidigt vill högerkartellen sänka sjukersättningen,
              både nivån och den sjukpenninggrundande inkomsten, öka antalet
              karensdagar, sänka förtidspensioner och ålderspensionen för förtidspensionärer.
              Vad mer kan svenskt näringsliv begära?
            </seg>
          </u>
          <note type="speaker" n="540df887">
            Anf. 136 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-5" n="5e48eb1b">
            <seg n="b616189c">
              Herr talman! Jag skulle vilja återvända till den undersköterska
              som vi talade om för en liten stund sedan och säga så här: Säg
              nu att hon, som har varit sjuk några gånger och drabbats av ett
              par karensdagar och så vidare, skulle komma på tanken att byta
              arbetsgivare och söka ett nytt arbete. Hon kommer till den nya
              arbetsgivaren, och han säger: Jag skulle vilja se ett intyg från
              Försäkringskassan om hur din hälsoprofil ser ut och hur du har
              varit sjukskriven. Jag vill också gärna veta vilka dina fritidsintressen
              är, till exempel om du åker slalom eller kör motorcykel.
            </seg>
            <seg n="a9f43515">
              Man kan bli utfrågad om sådana detaljer, därför att arbetsgivaren
              är medveten om att om personen i fråga har en svag hälsoprofil
              och om hon drabbas av olyckor till följd av sin fritidsverksamhet
              eller vad det kan vara så kommer arbetsgivaren att få betala 15
              %. Jag tycker att det är förnedrande och kränkande för individen
              att bli utsatt för denna granskning, men det är alltså konsekvenserna
              av den medfinansiering som Ulla Hoffmann och hennes parti står
              bakom.
            </seg>
          </u>
          <note type="speaker" n="03e89eb7">
            Anf. 137 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-3" n="8cb20195">
            <seg n="771495da">
              Herr talman! Jag håller med Sven Brus: Det är faktiskt en väldigt
              kränkande behandling. I den situationen skulle jag se till att
              jag hade den fackliga organisationen med mig. Jag är nämligen
              helt övertygad om att de där frågorna inte ska ställas och att
              man heller inte är tvungen att besvara dem.
            </seg>
            <seg n="b2c890e6">
              Samtidigt håller jag med Sven Brus. Vi ser ju att många kvinnor
              inom offentlig sektor är sjukskrivna. Sedan kan Sven Brus och
              jag diskutera vilken orsaken är. Jag har mina förklaringar, nämligen
              stora nedskärningar, som har gjort att alldeles för få människor
              har fått jobba alldeles för mycket inom offentlig sektor. Det
              är ju därför vi nu inom de tre partierna satsar ordentligt på
              att kommuner och landsting ska få pengar så att man kan anställa
              fler.
            </seg>
          </u>
          <note type="speaker" n="97f445c0">
            Anf. 138 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-6" n="5e48eb1b">
            <seg n="90cfdad9">
              Herr talman! Ja, nu vet vi ju att det inte är i kommuner, landsting
              och stora företag som det öppnas nya arbetstillfällen. Vår förhoppning
              är ju att det ska komma nya jobb i små och medelstora företag.
              För småföretagaren som ska gå från en eller två anställda till
              tre eller fyra är det ett oerhört stort steg att ta att anställa
              ytterligare en person, med den riskbild som medfinansieringen
              innebär. Man kan diskutera om det är etiskt rätt eller inte, men
              det är fullt begripligt att en företagare av omsorg om sitt företag
              ändå ställer sådana här frågor.
            </seg>
            <seg n="ab291960">
              Återigen: Är medfinansieringsförslaget ett verkligt mänskligt
              och humant förslag?
            </seg>
          </u>
          <note type="speaker" n="a865136a">
            Anf. 139 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-4" n="8cb20195">
            <seg n="db2b63b8">
              Herr talman! Samtidigt som vi införde 15 % medfinansieringsansvar
              även för de små företagen tog vi också bort den tredje sjuklöneveckan,
              så jag skulle vilja påstå att där har alla företag faktiskt gjort
              en stor förtjänst.
            </seg>
            <seg n="e3292f33">
              Samtidigt införde vi också en hel del regler för småföretag.
              Man skulle kunna säga att vi just där hade både livrem och hängslen.
              Jag tror att medfinansieringsansvaret det visar också de rapporter
              vi får från Försäkringskassan innebär att även de små arbetsgivarna
              nu är bra mycket mer aktiva när det gäller att ha en bra arbetsmiljö.
            </seg>
          </u>
          <note type="speaker" n="63a65610">
            Anf. 140 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-3" n="2c37be9e">
            <seg n="8bb627c2">
              Herr talman! Ulla Hoffmann säger att det är ett problem att Försäkringskassan
              och arbetsförmedlingen har olika mål. Vänsterpartiet har en sagolik
              förmåga att ställa sig i opposition trots att det så gott som
              sitter i regeringen. Frågan om de olika målen och kravet på samverkan
              mellan Försäkringskassan och arbetsförmedlingen har vi diskuterat
              några gånger tidigare, inte minst i socialförsäkringsutskottet.
              Vad är då svaret på den från ett parti som så gott som sitter
              i regeringen?
            </seg>
            <seg n="8c153642">
              Min andra fråga till Ulla Hoffmann är, med tanke på hur hon kritiserade
              Leijonborg för att han talat om fusk och överutnyttjande, om hon
              tycker att det är okej med överutnyttjande av sjukförsäkringen.
            </seg>
          </u>
          <note type="speaker" n="7349e779">
            Anf. 141 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-5" n="8cb20195">
            <seg n="251b670d">
              Herr talman! Det var intressant att höra Linnéa Darells ingång
              om att vi har en förmåga att ställa oss i opposition med tanke
              på den diskussion som varit om just sjukförsäkringssystemet, högerkartellen
              och hur ni förhåller er där.
            </seg>
            <seg n="d1dfab5e">
              Det är ett problem att det finns två olika mål för dessa båda
              myndigheter, Försäkringskassan och Ams. Det problemet har vi påtalat
              väldigt länge och också försökt att göra något åt inom de tre
              partierna. Vi har sett till att det förs över pengar, men det
              har inte blivit på det sättet ännu. Jag tror att Linnéa Darell
              känner till att det är så.
            </seg>
            <seg n="03204123">
              Många projekt faller just på att arbetsförmedlingen, sedan man
              rehabiliterat en person och sett till att han eller hon blivit
              arbetsför, säger nej tack eftersom personen inte är anställningsbar.
              Självklart måste vi göra något åt det, och då menar jag att det
              är bättre att göra något åt det än att sänka ersättningsnivåer
              och göra annat som föreslagits, som att folk ska flytta ut i landet
              eller, som Lars Leijonborg sade i går, att folk måste acceptera
              lönesänkningar.
            </seg>
          </u>
          <note type="speaker" n="b41ac31c">
            Anf. 142 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-4" n="2c37be9e">
            <seg n="b07054cc">
              Herr talman! Jag kan konstatera att jag inte fick svar på min
              andra fråga, och därför upprepar jag den.
            </seg>
            <seg n="8bd02c2c">
              Tycker Ulla Hoffmann och Vänsterpartiet att det är okej att socialförsäkringarna
              överutnyttjas när det förekommer?
            </seg>
          </u>
          <note type="speaker" n="7b5fc8c2">
            Anf. 143 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-6" n="8cb20195">
            <seg n="5f3a5637">
              Herr talman! Jag ber om ursäkt, men tiden räckte inte till. Jag
              ska svara på den frågan nu i stället.
            </seg>
            <seg n="e055ceb9">
              Nej, det är självklart att vi inte tycker att det är okej att
              människor använder försäkringen på fel sätt, men vi menar att
              i den debatt som nu pågår, där majoriteten sköter sig, hamnar
              fokus på fel saker. I stället för att se till att människor har
              det på ett sådant sätt att de inte använder sig av försäkringen
              på ett sätt som man inte ska göra måste kassan kontrollera rätt
              på ett helt annat sätt än de gör i dag.
            </seg>
            <seg n="7b8b51b3">
              Man ska inte göra en regel av undantagen såsom ni i högerkartellen
              vill göra.
            </seg>
          </u>
          <note type="speaker" n="8011eb96">
            Anf. 144 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-ecd047146324bd81-0" n="76c9640c">
            <seg n="170ad300">
              Herr talman! Socialförsäkringsområdet står i centrum för debatten
              om välfärden. Centerpartiet hör till de partier som både i dagsläget
              och historiskt försökt se på socialförsäkringarnas möjligheter
              och problem utan skygglappar.
            </seg>
            <seg n="ff4cb374">
              Trygghet kan skapas på många olika sätt, och ibland kanske vi
              överbetonar betydelsen av rent ekonomisk trygghet. Tryggheten
              består av mycket annat som inte finns med i socialtjänstlagen:
              tryggheten i att man har eller kan få ett jobb, tryggheten i att
              man kan få hjälp och rehabilitering när man blir sjuk, utbränd
              eller utsliten, tryggheten i den egna sparade slanten, i ägandet
              av en villa, en bostadsrätt eller ett företag. Och naturligtvis
              viktigast av allt den konkreta sociala tryggheten i fungerande
              familjer, fungerande grannskap och lokalsamhällen, stödet från
              släkt, vänner och arbetskamrater.
            </seg>
            <seg n="8659f2f2">
              Den mellanmänskliga tryggheten kan vi inte bestämma över i riksdagen
              även om Centerpartiets förslag om att ge större trygghet för familjerna
              långsiktigt påverkar även denna trygghet. Men tryggheten i en
              arbetsmarknad som producerar jobb och en socialförsäkring som
              på ett bättre sätt ger rehabilitering och hjälp tillbaka är något
              som vi i riksdagen har ett mycket stort och mycket direkt ansvar
              för.
            </seg>
            <seg n="c35c0cfb">
              Herr talman! Där finns mycket att göra. Dagens sjukförsäkring
              fungerar inte bra. Även om en viss förbättring av rutinerna kommit
              till stånd ges fortfarande människor som drabbats av ohälsa inte
              den hjälp som de behöver för att komma tillbaka. Generaldirektör
              Curt Malmborg har uppfattat våra förslag om att människor ibland
              måste få hjälp tillbaka till ett annat jobb än det man är sjukskriven
              från.
            </seg>
            <seg n="893a92a9">
              Frågan är dock om arbetsförmedlingen är beredd att hjälpa Försäkringskassan
              i den delen. Den svenska myndighetsuppdelningen har ofta visat
              sig vara ett besvärligt hinder för att få till stånd de bästa
              lösningarna. Och varken Ams eller Försäkringskassan har tidigare
              visat sig särskilt dugliga i detta arbete.
            </seg>
            <seg n="72ae1ad6">
              Centerpartiet har därför under en följd av år föreslagit en sammanslagning
              av sjukförsäkringen, arbetsskadeförsäkringen och arbetslöshetsförsäkringen
              till en samordnad arbetslivsförsäkring. På så vis skulle man kunna
              skapa en gemensam myndighet med lokala arbetslivskontor i stället
              för dagens försäkringskassekontor och arbetsförmedlingar. Dessa
              arbetslivskontor skulle på ett mycket bättre sätt kunna ge människor
              den hjälp de behöver för att hamna rätt.
            </seg>
            <seg n="89a3daaa">
              Nu kan vi se att detta förslag förverkligas i vårt grannland
              Norge. Jag skulle gärna vilja höra hur andra partier ser på detta.
            </seg>
            <seg n="c3788c52">
              Centrum för denna nya arbetslivsförsäkring skulle vara en tydlig
              arbetslinje. Försäkringsadministrationen skulle få en mer aktiv
              roll, inte bara i förhållande till den sjukskrivne eller arbetslöse,
              utan även mot arbetsgivare som exempelvis har en mycket hög sjukfrånvaro
              bland de anställda. Just detta framhålls av en del forskare som
              den stora skillnaden mellan Sverige och andra länder med lägre
              sjukfrånvaro.
            </seg>
            <seg n="43ca562e">
              Herr talman! Införandet av arbetsgivarnas sjukpenningavgift,
              som innebär att de får betala 15 % av en sjukskriven anställds
              inkomst till staten, är ett misstag. Den leder till att arbetsgivarna
              inte vågar anställa personer med förhöjd risk för sjukskrivning,
              till exempel personer som tidigare varit långtidssjukskrivna,
              förtidspensionerade eller arbetslösa, men även funktionshindrade
              och personer med sociala problem. 15-procentaren motverkar direkt
              arbetet för att få tillbaka människor i arbetslivet och förstärker
              utvecklingen mot en sluten arbetsmarknad där bara de mest produktiva
              får anställning.
            </seg>
            <seg n="cd808a5f">
              Herr talman! Det är brukligt att stora reformer utreds genom
              en parlamentarisk utredning där alla partier i riksdagen är representerade.
              Statsministern utlovade en sådan stor utredning vid en riksdagsdebatt
              hösten 2003. Av denna bidde det en socialdemokratisk enpartiutredning
              under ledning av Anna Hedborg. Även om den efter valet 2006 ska
              följas av en riktig parlamentarisk utredning är det ett mycket
              märkligt förfarande. Det tycks som om Anna Hedborgs uppgift antingen
              är att försena eller att snäva in utredningsarbetet så att viktiga
              men för socialdemokratin obehagliga frågor inte ställs.
            </seg>
            <seg n="5fa37347">
              Detta är beklagligt. En verklig socialförsäkringsutredning behövs
              och borde ha fått börja arbeta på en gång. Men efter valet 2006
              när vi förhoppningsvis fått en ny majoritet i Sveriges riksdag
              kommer den parlamentariska utredningen att kunna tillsättas utan
              att låta sig besväras av Anna Hedborgs enpartiutredning. Verkligheten
              gör inte halt även om en socialdemokratisk regering kan försena
              den ett eller annat år.
            </seg>
          </u>
          <note type="speaker" n="fd63b6db">
            Anf. 145 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-7" n="8cb20195">
            <seg n="2a210b32">
              Herr talman! Jag har några frågor till Birgitta Carlsson, och
              de blir ungefär desamma som jag ställde till Sven Brus. Jag ser
              i er budgetmotion att ni vill införa en andra karensdag. Jag skulle
              vilja veta på vilket sätt Birgitta Carlsson tror att det kommer
              att göra människor friskare.
            </seg>
            <seg n="10a140eb">
              Samtidigt ser jag att ni vill att det redan efter sex månader
              ska ske en avstämning av arbetsförmågan mot hela arbetsmarknaden.
              Om vi nu är eniga om, vilket jag tror att vi är med tanke på den
              erfarenhet vi har, att arbetsförmåga inte är samma sak som att
              vara anställningsbar undrar jag på vilket sätt Birgitta Carlsson
              tror att en sådan avstämning av arbetsförmågan mot hela arbetsmarknaden
              ska göra att folk kommer tillbaka i arbete.
            </seg>
          </u>
          <note type="speaker" n="5f04a21b">
            Anf. 146 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-1" n="76c9640c">
            <seg n="ef12c624">
              Herr talman! Först till frågan om en andra karensdag. I vår motion
              står det ganska klart uttryckt att om man inte klarar av finansieringen
              kan man tänka sig en andra karensdag, men detta ligger då längre
              fram i tiden. Jag kommer inte ihåg det exakta årtalet, men det
              är inte nu i varje fall.
            </seg>
            <seg n="27a20bd5">
              Med den politik som vi för på det här området, med snabbare rehabilitering
              för de människor som verkligen behöver det, kommer kostnaderna
              att sjunka så pass rejält att vi inte kommer att behöva fatta
              något beslut om att införa en andra karensdag.
            </seg>
            <seg n="e88a2014">
              Så till detta med avstämning. Om vi arbetar snabbare än i dag
              och om vi får till stånd det som vi förordar, nämligen ett arbetslivskontor,
              där man hanterar all problematik kring en människa, så kommer
              man att kunna få hjälp betydligt snabbare än inom sex månader.
              Om anledningen till att man inte finns på jobbet egentligen är
              att man inte trivs på sin arbetsplats, så handlar det ju om att
              man måste få ett nytt jobb. Jag tror att jag ganska tydligt sade
              det i mitt anförande.
            </seg>
          </u>
          <note type="speaker" n="2f653111">
            Anf. 147 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-8" n="8cb20195">
            <seg n="d7d543b9">
              Herr talman! Det är skönt att höra att vi alla tror på den politik
              som vi för. Annars hade det väl varit skam.
            </seg>
            <seg n="047c4650">
              Allting ska gå snabbare, och Försäkringskassan ska göra en massa.
              Det ska bli nationella riktlinjer för sjukskrivning och så vidare.
              Samtidigt vill ni rationalisera och spara 90 miljoner kronor på
              Försäkringskassan. Hur går det ihop?
            </seg>
          </u>
          <note type="speaker" n="478b0da8">
            Anf. 148 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-2" n="76c9640c">
            <seg n="2b229b3d">
              Herr talman! Ulla Hoffmann vet mycket väl att vi inte är ensamma
              om att tro att man kommer att kunna göra stora samordningsvinster
              när man nu har en enda myndighet, Försäkringskassan, i stället
              för som tidigare, då det fanns en försäkringskassa i varje län.
              Man måste kunna minska administrationen inom kassan, och där tror
              vi att det finns stora vinster att göra.
            </seg>
          </u>
          <note type="speaker" n="78c209ef">
            Anf. 149 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-4" n="9a2a482e">
            <seg n="e67d3453">
              Herr talman! Jag vill börja med det som Birgitta Carlsson nämnde
              om Anna Hedborgs utredning. Det är viktigt att vi har klart för
              oss att man, innan man påbörjar en parlamentarisk utredning, behöver
              ha ett ganska brett underlag. Det är Anna Hedborgs uppgift att
              ta fram ett brett underlag för gemensamma diskussioner.
            </seg>
            <seg n="0f3b8149">
              Jag ser också ett särskilt värde i att vi inte gömmer denna viktiga
              fråga om socialförsäkringarna i en parlamentarisk utredning före
              ett val. Nu har vi ett år fram till valet, där väljarna står mellan
              alternativet en nedrustad socialförsäkring light , som alliansen
              företräder, och den klassiska nordiska modellen, som vi socialdemokrater
              företräder. Därför är det viktigt att vi inte låser fast oss i
              förhandlingar än på ett tag.
            </seg>
            <seg n="1c3dcbea">
              Jag kunde inte låta bli att notera det som Birgitta Carlsson
              sade: Ibland kanske vi överbetonar betydelsen av rent ekonomisk
              trygghet. Jag kan möjligen förstå hur Birgitta Carlsson resonerar,
              men för den som lever knappt är de hundra eller tvåhundra kronor
              man har i pension oerhört viktiga. Jag ställer samma fråga till
              Birgitta Carlsson som till övriga allianskamrater: Varför vill
              Birgitta Carlsson att en förtidspensionerad 62-årig undersköterska
              ska få sänkt pension med flera tusen kronor? Vari ligger det goda
              i det förslaget?
            </seg>
          </u>
          <note type="speaker" n="6cbf952d">
            Anf. 150 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-3" n="76c9640c">
            <seg n="bbdad8c2">
              Herr talman! Jag har suttit med i ett antal utredningar eftersom
              jag har varit riksdagsledamot ganska länge. I alla de utredningarna
              har man varit mycket angelägen om att alla som sitter med i utredningen
              ska få vara med och inhämta kunskap för att kunna bilda sig en
              bra uppfattning i fortsättningen. Nu ska först en person skaffa
              sig all denna kunskap och sedan ska andra få vara med och, utifrån
              den kunskap denna person skaffat sig, göra bedömningar. Jag tror
              att det är viktigt att alla är med hela tiden. Detta är ett så
              viktigt område, och då är det viktigt att de som sitter i utredningen
              också har hela baskunskapen med sig från början.
            </seg>
            <seg n="d6122f30">
              När det gäller pensionen är vi mycket angelägna och det vet Tomas
              Eneroth om att höja golvet. Det har vi kämpat för under många
              år. Vi har inte backat från det. Vi tycker att det är väldigt
              viktigt att den som är pensionär ska kunna leva på sin pension.
            </seg>
          </u>
          <note type="speaker" n="879c8fc4">
            Anf. 151 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-5" n="9a2a482e">
            <seg n="d8727c8e">
              Herr talman! Anna Hedborg informerar alla partier och har träffat
              företrädare för alla partier. Sedan ska vi ha gemensamma parlamentariska
              överläggningar, men jag vill att vi faktiskt ska veta vad vi ska
              debattera om först och gärna få riktlinjer från väljarna i ett
              allmänt val.
            </seg>
            <seg n="92591d64">
              När det gäller pensionärer får Birgitta Carlsson möjligen gå
              tillbaka och läsa på det som hon nu kommer att stå för i riksdagen.
              Det förslag som Centern och alliansen står bakom är att antagandepoängen
              på förtidspensionerna kommer att reduceras till 80 %. Effekten
              av detta för dem som har förtidspensioner blir kraftigt sänkt
              ålderspension. Det är illa nog att ni sparar på förtidspensionärer,
              tycker jag, men ni ser dessutom till att dagens förtidspensionärer
              får en kraftigt sänkt ålderspension. Det har jag väldigt svårt
              att smälta, för det är grupper av människor som inte har någon
              chans att återkvalificera sig och komma tillbaka till arbetsmarknaden
              sedan de, på grund av cancer eller MS, i 62-årsåldern blivit förtidspensionärer.
            </seg>
          </u>
          <note type="speaker" n="63ff7f3c">
            Anf. 152 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-4" n="76c9640c">
            <seg n="f8434569">
              Herr talman! Det är rätt som Tomas Eneroth säger att Anna Hedborg
              har informerat partierna. Det säger jag inte emot. Men vi i andra
              partier vill också vara med och inhämta all kunskapen.
            </seg>
            <seg n="77c96cc2">
              Tomas Eneroth håller envist fast vid att lyfta fram MS-sjuka
              och cancersjuka. Om det finns ett rejält golv i pensionen, något
              som man kan leva av som ju är vad Centerpartiet kämpar för behöver
              man inte vara orolig för det andra förslaget.
            </seg>
          </u>
          <note type="speaker" n="63c8540e">
            Anf. 153 MONA JÖNSSON (mp):
          </note>
          <u who="mona_jonsson_8a4f51" xml:id="i-4ed706e9e9540405-0" n="eea8a2f9">
            <seg n="9b3956ea">
              Herr talman! Ett modernt och effektivt samhälle ska vara brukarvänligt.
              I ett sådant samhälle utgår man från system som är lätta att känna
              till och förstå. Om någon utanför socialförsäkringsutskottet händelsevis
              har försökt sätta sig in i socialförsäkringarna har den personen
              säkert upptäckt att det inte är speciellt lätt. Jag skulle vilja
              säga att det inte är speciellt lätt alla gånger för oss ledamöter
              heller, men som tur är har vi tjänstemän som kan förklara.
            </seg>
            <seg n="efb59197">
              I senaste numret av Försäkringskassans tidning, Dagens socialförsäkring,
              redovisas en kundundersökning som pekar på kassans svaga punkter.
              De som kontaktar Försäkringskassan kallas numera kunder. Några
              av de punkter kunderna pekade på var att de vill veta hur lång
              tid deras ärenden kommer att ta, att det ska vara lätt att komma
              fram på telefon eller till rätt person, att regler förklaras så
              att de förstår och att broschyrer och annat informationsmaterial
              är lätta att förstå. Detta kan tyckas vara rättigheter, men så
              är det inte i verkligheten.
            </seg>
            <seg n="4926519e">
              Jag frågar mig: Om nu Försäkringskassan och andra myndigheter
              numera har kunder och kundtjänst borde det då inte i rimlighetens
              namn finnas en avdelning för reklamation också? Miljöpartiet har
              i många år drivit att det måste finnas en ombudsman som man kan
              vända sig till. Vi anser att en sådan ombudsman måste ha möjlighet
              att utdöma sanktioner efter prövning.
            </seg>
            <seg n="a452461c">
              Ytterligare ett begrepp, som bland annat tas upp i Anna Hedborgs
              utredning av socialförsäkringen, är portvakter. Ett av de häften
              som utredningen har gett ut handlar om just portvaktens roll.
              Lite slarvigt uttryckt handlar det om att mota folk från att komma
              in i sjukförsäkringen. Jag kan hålla med om att man ska försöka
              hjälpa människor att slippa sjukskrivning, men då får man inte
              abdikera i andra ändan, från vårdens, myndigheters och arbetsgivares
              sida.
            </seg>
            <seg n="0a0118e2">
              I det praktiska livet kan den enskilde som söker arbetsförmedling
              eller ersättning från försäkringskassa mötas av synsättet att
              det är myndigheten som vet bäst. Det normala vore att underlätta
              och anpassa utifrån brukarens behov. Som kund borde man kunna
              kräva att snabbt få svar på de frågor man har, hjälp med det man
              behöver eller kanske bara guidning för att komma tillbaka i arbete
              eller för att i övrigt kunna delta i samhället och försörja sig
              själv. Myndigheter borde vara stöttepelare och samtalspartner.
              Så resonerar man i Norge.
            </seg>
            <seg n="02c6b3e9">
              För ganska länge sedan beslutade vi här i riksdagen om avstämningsmöten.
              Läkarförbundet anser i punkter som man har tagit fram att behandlande
              läkare behöver mer stöd av försäkringsläkarna, exempelvis genom
              fasta konsulttider. Jag frågar mig om det kanske vore bättre att
              ha fasta tider för avstämningsmöten med försäkringskassa, företagshälsovård,
              arbetsgivare och, inte minst, den sjukskrivne själv.
            </seg>
            <seg n="18ef72ba">
              Ett annat problem som Läkarförbundet tar upp är ersättningen
              för avstämningsmöten. Nu går ersättningen till läkarna, men de
              anser inte att det är tillräcklig kompensation för det inkomstbortfall
              som uppstår. Jag frågar mig: Ska det inte ingå i det dagliga arbetet
              och därmed i läkarlönen att gå på avstämningsmöten för att följa
              upp fortsatt behandling och sjukskrivning? Det borde spara på
              återbesöken på mottagningarna. Det bästa vore också enligt min
              mening att ge ersättningen till vårdcentralen eller den avdelning
              där läkaren arbetar. Då kunde man kanske anställa ytterligare
              en läkare, eller varför inte en beteendevetare eller sjukgymnast.
            </seg>
            <seg n="77edf8fb">
              Det har uppstått stora problem för sjukskrivna som av Försäkringskassan
              bedömts ha arbetsförmåga medan arbetsförmedlingen har ansett att
              de inte kan stå till arbetsmarknadens förfogande. Dessutom har
              det blivit problem för sjukskrivna när Försäkringskassan har ansett
              att människor kan arbeta och arbetsgivaren inte anser att personer
              kan utföra det arbete de tidigare har haft. Den sjukskrivna har
              då till slut kastats ut från sjukförsäkringen, och arbetsgivaren
              har i sin tur sagt upp personen. Man har gömt sig bakom arbetsbrist
              eller i värsta fall har personen tvingats säga upp sig själv.
              Om personen själv har sagt upp sig har det uppstått ytterligare
              problem med lång karenstid och utebliven inkomst, vilket i sin
              tur gett upphov till socialbidrag.
            </seg>
            <seg n="3a0aaf53">
              Herr talman! Miljöpartiet anser att man ska satsa på nya livschanser.
              En ny livschans kan vara att gå vidare efter en lång tids sjukskrivning.
              Miljöpartiet anser att det behövs en vidgad arbetsmarknad. Det
              handlar om att skapa möjligheter, bland annat för dem som har
              varit långtidssjukskrivna men som egentligen bara behöver byta
              jobb. Många människor har nedsatt arbetsförmåga och får oftast
              inget arbete, och vi anser att varje person bör ges hjälp och
              stöd utifrån sin personliga vilja och sina förutsättningar. Försäkringskassans
              generaldirektör Curt Malmborg efterlyste häromdagen i tv fler
              jobb för dem som har varit sjukskrivna länge. Vi i Miljöpartiet
              stöder honom helt på denna punkt.
            </seg>
            <seg n="ed9fe920">
              Man kan fråga sig varför personer, speciellt kvinnor, som råkar
              ut för så kallade diffusa symtom inte får den hjälp de behöver
              för att inte hamna i långtidssjukskrivning. Läkare har tillfrågats,
              och de har svarat att de inte vet vad de ska göra med de diffusa
              symtomen. De har fortsatt att sjukskriva. Man kan tycka att de
              borde ha tagit hjälp av andra för att göra bra bedömningar, till
              exempel sjukgymnaster, psykologer och arbetsterapeuter. Det finns
              läkare som samarbetar, men de är få.
            </seg>
            <seg n="c032053e">
              Herr talman! Företagshälsovården är ett bra exempel på helhetssyn.
              Inom företagshälsovården finns för det mesta flera yrkeskategorier
              som dels kan bedöma arbetsförmåga, dels hjälpa arbetsgivaren att
              se vad som kan ändras på jobbet och dels kan hjälpa till att underlätta
              återgång i arbete. I höst hade regeringen utlovat en proposition
              om företagshälsovård, och vi räknade med beslut före årsskiftet.
              Tyvärr har vi ännu inte sett till propositionen, och det är synd
              eftersom det undergräver möjligheten att snabbare minska kostnaderna
              för sjukskrivningar och sjukersättningar.
            </seg>
          </u>
          <note type="speaker" n="6ac30553">
            Anf. 154 TOMAS ENEROTH (s):
          </note>
          <u who="tomas_eneroth_86d11b" xml:id="i-c3aeca6c08434dad-6" n="9a2a482e">
            <seg n="4c314310">
              Herr talman! Tack för möjligheten att i en allmänpolitisk debatt
              få tala om sociala försäkringar. Socialförsäkring är faktiskt
              en genial idé, det vill säga att vi gemensamt försäkrar oss mot
              risker och att det inte nödvändigtvis är individerna själva som
              måste göra det. Det är en gemensam, solidarisk försäkring.
            </seg>
            <seg n="11e7f127">
              Socialförsäkringarna är den största förmögenhetsöverföring som
              sker från män till kvinnor. Det är en handling av jämställdhet
              när 29 miljarder kronor överförs från män till kvinnor genom våra
              sociala försäkringar, där resurser överförs från oss som är friska
              till dem som är sjuka, från oss som sällan behöver använda trygghetssystem
              till dem som behöver göra det oftare på grund av sämre hälsa,
              sämre arbetsmiljö eller andra förutsättningar.
            </seg>
            <seg n="8606fa85">
              Det här är i grunden en solidarisk försäkring. Poängen är att
              du och jag inte vet när vi kommer att behöva ta ut en ersättning
              från försäkringen. Vi vet inte riktigt hur riskerna i livet ser
              ut. Men genom att vi obligatoriskt och gemensamt försäkrar oss
              delar vi på risken. Linnéa Darell sade det lika vackert i sin
              inledning, och jag instämmer. Det är egentligen grunderna som
              Hedin framförde i fråga om sociala försäkringar. Desto mer ledsen
              blir jag när jag konstaterar att Folkpartiet liberalerna i rasande
              takt har dragit sig långt från det som är grunderna i den sociala
              försäkringen och närmar sig ett läge där vi snarare öppnar upp
              för marknadsförsäkringar. Jag ska ge ett exempel.
            </seg>
            <seg n="c4cb27b0">
              Vi vet själva av erfarenhet vad som hände när vi i saneringen
              av statens finanser sänkte ersättningen i sjukförsäkringen till
              75 %. För många blev det omöjligt att klara sig. Det går inte.
              Jag måste ta en privat försäkring. Man gick till ett privat försäkringsbolag
              som konstaterade att de inte ville ge en försäkring eftersom man
              inte var tillräckligt lönsam. Försäkringsbolaget ville göra en
              hälsoprövning, och klarade man inte hälsoprövningen fick man inte
              en försäkring.
            </seg>
            <seg n="919a751f">
              Då skapades kollektiva försäkringar genom fackföreningarnas försorg.
              Men både Metalls, Länsförsäkringars och andra fackliga organisationers
              försäkringar har gått i graven. Det var inte ett tillräckligt
              stort försäkringskollektiv. Det var för få. Det var de som behövde
              dem som tecknade försäkringarna.
            </seg>
            <seg n="66ac0ed1">
              Där har vi den principiella grunden för en allmän, obligatorisk
              sjukförsäkring. Men vi vet att det gäller bara när tillräckligt
              många omfattas av den, när man känner solidariteten i att vara
              med i en försäkring. När en och en halv miljoner människor har
              legat över taken i sjukförsäkringen har det funnits en risk, en
              öppning, för att börja leta privata eller andra lösningar. Därför
              är takhöjningen oerhört viktig. Vi höjer taken i sjukförsäkringen
              till tio basbelopp. Vi gör det för att 80 % ska vara 80 % även
              för en lärare eller för en byggnadsarbetare, så att de därmed
              inte ska behöva kompensera sig med privata eller individuella
              försäkringar för dem som kan teckna sådana. Det är själva grundtanken
              i en gemensam, obligatorisk försäkring.
            </seg>
            <seg n="044c9d88">
              Men alliansens partier är emot en höjning av taket i sjukförsäkringen.
              Man vågar inte stå upp för principen om en allmän socialförsäkring,
              utan man börjar nu den dalande vägen, som också har varit ett
              faktum i flera av Västeuropas länder, till lägre generella ersättningsnivåer
              som kräver privat komplettering. Då vet vi, så fort marknaden
              går in, att effekterna blir att det är bara några som har möjlighet
              att teckna försäkringen. De grupper som har det sämst på arbetsmarknaden,
              kvinnor, ungdomar och människor med funktionshinder, kommer att
              ha sämst möjlighet att få ett fungerande försäkringsskydd.
            </seg>
            <seg n="17c69bc6">
              Det är väl en händelse som ser ut som en tanke att Bo Könberg
              i dag blir landshövding. Vi ska gratulera honom, och jag är glad
              å hans vägnar. Men det känns lite som att den siste socialliberalen
              lämnar Folkpartiet. Kvar är ett folkparti som sviker de grundläggande
              principer som det ändå funnits en samstämmighet om i svensk politik.
            </seg>
            <seg n="46132158">
              När Sven Brus, som jag i allra högsta grad respekterar som en
              fantastiskt duglig politiker, ändå konstaterar att vi socialdemokrater
              är fixerade vid ersättningsnivåer får jag lite kalla kårar. Jag
              förstår att det kan vara arbetsamt för alliansens partier. Jag
              förstår att det kan vara jobbigt när vi återkommer med frågor
              om hur man ska klara sig på 60 % eller den och den ersättningen,
              men det är för att vi hämtar detta från människor vi möter som
              redan i dag känner sig trängda och tycker att det är jobbigt att
              leva på en låg ersättning för att de har drabbats av sjukdom,
              arbetslöshet eller är så pass sjuka att de har blivit förtidspensionerade.
              Då blir det viktigt med den ekonomiska ersättningen. Det är det
              som är avgörande för om det finns en chans att komma tillbaka.
              En tremånaders sjukperiod för en familj som har köpt villa kan
              rasera hela familjeekonomin, kan rasera möjligheten att återkomma
              på arbetsmarknaden. Det är den ideologiska bro den principiella
              bro som sjukförsäkringen faktiskt är, och det är så viktigt att
              den är på en ersättningsnivå att det finns en chans att komma
              tillbaka och inte behöva gå från hus och hem.
            </seg>
            <seg n="62934b16">
              Ändå föreslår alliansen sänkta ersättningsnivåer. Vi har under
              ett års tid fått dagsnoteringar från Moderaterna och andra partier
              om vilka förslag som egentligen gäller. Efter Bankeryd fick vi
              reda på att SGI skulle gälla för 24 månader som sedan i budgetförslagen
              ändrades till 12 månader. Grunden för sjukpenning räknas om genom
              att historiskt räkna in inkomsten.
            </seg>
            <seg n="11af9f7a">
              TCO har hjälpt oss om man inte litar på Socialdemokraterna att
              räkna ut att det här ger kraftiga besparingar för människor, det
              vill säga sänkta ersättningsnivåer. Varför är det bra? Varför
              är det bra med fler karensdagar? Och framför allt en fråga som
              jag har ställt i mina repliker till er: Varför ska förtidspensionerade
              få sänkt pension? Jag har svårt att se varför miljardbesparingarna
              på 89 miljarder kronor i Moderaternas fall 13 för år 2007 ska
              drabba sjuka och arbetslösa. Varför ska det vara framgångsreceptet
              för Sverige?
            </seg>
            <seg n="9e2758b7">
              Jag hittar gärna gemensamma förslag för att ge människor möjlighet
              att komma tillbaka med hjälp av ännu mer finansiell samordning,
              satsningar på rehabilitering, ökad samverkan mellan arbetsgivare
              och försäkringskassa. Låt oss hitta sådana konstruktiva förslag,
              men lägg inte fram förslag som raserar familjeekonomin för människor
              som är sjukskrivna. Jag har svårt att acceptera det.
            </seg>
          </u>
          <note type="speaker" n="c33c55c5">
            Anf. 155 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-7" n="5e48eb1b">
            <seg n="90d60e36">
              Herr talman! Jag tycker också att anständiga ersättningsnivåer
              är oerhört viktiga. Men den socialdemokratiska fixeringen vid
              ersättningsnivåerna består i misslyckandet att åstadkomma det
              som är det optimala för den långtidssjukskrivna, nämligen inte
              att ha en hög ersättningsnivå utan att komma tillbaka till arbetet.
              Det är det som är den lösning som den sjukskrivne efterfrågar
              och längtar efter. Där har regeringen kapitalt misslyckats.
            </seg>
            <seg n="91a08053">
              Jag skulle vilja ta upp en annan fråga i min replik. Vår förra
              partiledare Alf Svensson sade för ett par år sedan i ett sammanhang
              att det kunde förekomma ett överutnyttjande av sjukförsäkringen
              och att det till och med kunde förekomma ett rent fusk. Då ryckte
              ett stort antal statsråd och andra socialdemokrater ut och var
              oerhört indignerade. De sade att alla sjukskrivna är sjuka. Det
              förekommer inget fusk i sjukförsäkringen.
            </seg>
            <seg n="6cd9637d">
              Nu ser jag i ett regeringsdokument en skrivning som talar om
              att fusket är omfattande. Man ska dessutom vidta kraftfulla åtgärder,
              och det talas om en fuskdelegation och så vidare.
            </seg>
            <seg n="637ffd48">
              Jag skulle vilja fråga Tomas Eneroth: När gick fusket i sjukförsäkringen
              från att inte finnas över huvud taget till att bli mycket omfattande?
            </seg>
          </u>
          <note type="speaker" n="0fc4d42b">
            Anf. 156 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-7" n="9a2a482e">
            <seg n="5896e867">
              Herr talman! Jag har haft samma syn på fusket hela tiden. Om
              man fuskar i försäkringen ska man ha 0 % ersättning, inte 80 %.
              Jag har svårt att förstå dem som argumenterar för att vi ska sänka
              ersättningsnivåerna generellt bara för att det är några få människor
              som fuskar. Det är den ena principiella hållningen. Den andra
              är att vi kartlägger och ser omfattningen på det fusk som då eventuellt
              förekommer. Den senaste rapporten visade att i 0,69 % av sjukpenningärendena
              kunde man stoppa utbetalningarna efter en process. Det är förvisso
              för mycket, men det är inte de 50 eller 70 %, eller hur mycket
              det nu var, som Alf Svensson ibland talade om. Jag tror att det
              här är en fråga om retorik och politik.
            </seg>
            <seg n="7123f5c2">
              Självklart ska vi se till att alla system, vare sig det är skattesystemet,
              som alliansen sällan talar om, sjukförsäkringssystemet, a-kassan
              eller annat, är ordentliga, kontrollerbara och uppföljningsbara.
              Vi ska garantera att man har möjlighet till samkörning mellan
              systemen. Det har ju vi öppnat för under de här åren.
            </seg>
            <seg n="1a32cc94">
              Använd inte några människors utnyttjande av en försäkring som
              argument för att försämra den för alla! Det är ju inte de 13 miljarder
              som alliansen så småningom vill ta från försäkringen som man ska
              hävda med stöd av att det har fuskats i försäkringarna.
            </seg>
          </u>
          <note type="speaker" n="6ace6d7f">
            Anf. 157 SVEN BRUS (kd) replik:
          </note>
          <u who="sven_brus_ffd953" xml:id="i-bd600cc6ae93baf7-8" n="5e48eb1b">
            <seg n="0cbdf932">
              Herr talman! Alf Svensson talade aldrig om några procentnivåer
              och definitivt inte om dem som Tomas Eneroth nämner här. Men representanter
              från den regering som Tomas Eneroth stöder här i kammaren sade
              uttryckligen att det inte förekommer något fusk, och i dag står
              det i regeringens egna dokument att fusket är omfattande. Jag
              fick inget svar på min fråga: När passerade det från att inte
              finnas till att bli mycket omfattande?
            </seg>
          </u>
          <note type="speaker" n="91ad549c">
            Anf. 158 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-8" n="9a2a482e">
            <seg n="4a1be270">
              Herr talman! Återigen: När vi kartlägger och ser om det finns
              ett överutnyttjande eller fusk är vi beredda att göra insatser
              och vidta åtgärder, men inte i den omfattning som alliansen föreslår
              det finns inte i den omfattningen.
            </seg>
            <seg n="b35d2035">
              Jag kan ändå konstatera att det verkar som om Kristdemokraterna,
              precis som övriga allianspartier, tror att möjligheten att komma
              tillbaka i arbetet ökar om man får sänkt ersättning. Den principiella
              uppfattningen har jag väldigt svårt att dela. Det innebär en försämrad
              familjeekonomi. Jag konstaterar att Kristdemokraterna där tyvärr
              ansluter sig till de partier som tycker att man ska försämra för
              sjuka i stället för att se till att de får en trygghet.
            </seg>
          </u>
          <note type="speaker" n="a0558b65">
            Anf. 159 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-5" n="2c37be9e">
            <seg n="dca87f2e">
              Herr talman! I dag kunde vi i ett TT-meddelande se ett uttalande
              från Riksrevisionen som säger att mindre än en procent av dem
              som tar emot sjuk- eller aktivitetsersättning, tidigare förtidspension,
              återgår till arbete. Man säger vidare att alltför lite har gjorts
              för att underlätta och stimulera återgång till arbete.
            </seg>
            <seg n="ea467bdf">
              Jag utgår från att Riksrevisionen säger detta utifrån en ekonomisk
              bedömning. Men därutöver vet vi också att ungefär 60 % av dem
              som är i den här situationen har fått förtidspension på senare
              tid. Väldigt många 60 % är drygt 300 000 personer uppger att de
              skulle kunna arbeta och också vill arbeta.
            </seg>
            <seg n="3d5888aa">
              Då är min fråga till Tomas: Vilka förslag har du och dina kamrater
              i alliansen för att den här knappa enda procenten åtminstone skulle
              kunna bli 10 eller 20 %?
            </seg>
          </u>
          <note type="speaker" n="e9f364ec">
            Anf. 160 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-9" n="9a2a482e">
            <seg n="11fee943">
              Herr talman! Vi har ganska många förslag på det området, och
              vi jobbar med flera. Inte minst kommer det i budgetpropositionen
              ett förslag som gör att arbetsförmedlingen får en helt annan möjlighet
              att arbeta med folk innan de måste lämna arbetsplatsen för att
              de just behöver byta arbetsuppgifter och byta arbetsgivare, vilket
              jag var inne på tidigare i debatten. Det tillsammans med finansiell
              samordning tror jag kan erbjuda många människor en chans att komma
              tillbaka. Nog finns det många förslag.
            </seg>
            <seg n="bf0c799b">
              Samtidigt tycker jag ibland att vi måste fundera över om vi stillatigande
              ska acceptera en arbetsmarknad som i allt större utsträckning
              exkluderar människor. Oavsett medfinansieringens effekter kan
              vi konstatera att långt innan dess har vi under 90-talet sett
              hur människor har exkluderats från arbetsmarknaden.
            </seg>
            <seg n="a7a750b4">
              Vi går in med lönebidragssatsningar, förändrar Samhalls roll
              och gör fler insatser för att bredda arbetsmarknaden. Men ibland
              tror jag att man inom svensk arbetsgivarallians måste ta sig en
              funderare på vilket sätt man ska bredda så att vi får tag på människor
              även framöver.
            </seg>
            <seg n="ffeb4050">
              Jag vill ändå passa på att ställa frågan tillbaka till Linnéa
              Darell: Ökar möjligheten att komma tillbaka i arbetet om man får
              sämre ersättning när man är sjuk?
            </seg>
          </u>
          <note type="speaker" n="d5713f1a">
            Anf. 161 LINNÉA DARELL (fp) replik:
          </note>
          <u who="linnea_darell_51713a" xml:id="i-8f6dc1a29ae91aee-6" n="2c37be9e">
            <seg n="9cd4b389">
              Herr talman! Vi hörde alldeles nyss Ulla Hoffmann, som också
              ingår i regeringsunderlaget, säga att samordningen mellan försäkringskassa
              och arbetsförmedling inte fungerar. Nu säger Tomas att det ligger
              ett förslag i budgeten, som jag trodde att Vänsterpartiet stod
              bakom, att arbetsförmedlingen ska jobba mer med dem som behöver
              gå tillbaka i arbete. Det kunde vara intressant att veta hur det
              egentligen är: Vad är uppdraget?
            </seg>
            <seg n="3c5c94c9">
              Jag konstaterar på denna korta tid att Tomas inte alls nämner
              frågan om att det behövs fler jobb. Om 300 000 säger att de vill
              kunna jobba, har ni någon idé om att de också ska ha ett jobb
              att gå till?
            </seg>
          </u>
          <note type="speaker" n="1ebdf703">
            Anf. 162 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-10" n="9a2a482e">
            <seg n="43e3d2e9">
              Herr talman! Ja, jag har suttit i denna riksdag sedan 1994 och
              tagit ansvar för att minska arbetslösheten kraftigt, till skillnad
              från de mycket höga nivåer som vi hade i Sverige under den tid
              vi hade en borgerlig regering, så nog är vi beredda att se till
              att skapa fler nya jobb. Det är en grundförutsättning för att
              hela Sverige ska kunna leva vidare.
            </seg>
            <seg n="1b8acaeb">
              Men jag noterar också att Linnéa Darell inte svarar på den fråga
              som för en folkpartist måste vara lite bekymmersam, varför man
              tror att människor i ökad utsträckning kommer tillbaka till arbetet
              bara för att de får sämre ersättning. Jag tror inte att det är
              så. Jag tror att de allra flesta som är sjuka faktiskt är sjuka
              och att vi ska betrakta dem med respekt från politiskt håll.
            </seg>
          </u>
          <note type="speaker" n="ffc7b4b9">
            Anf. 163 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-9" n="8cb20195">
            <seg n="ed8432ce">
              Herr talman! Tomas Eneroth är med rätta upprörd över att högerkartellen
              vill sänka förtidspensionen till 60 % och sedan också sänka ålderspensionsavgiften
              till 80 %. Men om jag förstår det hela rätt är väl avgifterna
              till pensionssystemet en fråga för Genomförandegruppen, och där
              har ni ju lovat att ni ömt ska vårda pensionsöverenskommelsen
              och att ingen ska göra någonting utan att den andra vet det. Socialdemokraterna
              måste ju ha vetorätt där.
            </seg>
            <seg n="faa6875d">
              Jag skulle vilja höra: Hur har Genomförandegruppen diskuterat
              högerkartellens förslag om sänkta ålderspensionsavgifter?
            </seg>
          </u>
          <note type="speaker" n="472b7811">
            Anf. 164 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-11" n="9a2a482e">
            <seg n="9a253670">
              Herr talman! Precis den uppfattningen har också Berit Andnor
              framfört. Vi anser att det här är ett allvarligt brott mot den
              pensionsöverenskommelse vi har. Vi kommer att behöva diskutera
              det i Genomförandegruppen, för det innebär att en av grunderna
              för genomförandet förändras om man nu frångår principerna för
              finansieringen av reformen. Jag tycker att det är allvarligt,
              eftersom jag är väldigt mån om att pensionsreformen ska vila på
              en stabil grund. Jag tror att hur vi hanterar den här frågan kommer
              att vara avgörande för förutsättningen att också hantera en framtida
              socialförsäkringsreform.
            </seg>
            <seg n="fa878101">
              Jag kan dela Ulla Hoffmanns uppfattning att det är olyckligt
              att det inte fanns en överenskommelse om detta, och jag ser fram
              emot att vi får möjlighet att diskutera det. Vi har ju hösten
              på oss inom riksdagen att ta en diskussion om avgifterna och finansieringen
              av pensionssystemet.
            </seg>
            <seg n="fb2afd5c">
              Därifrån till att återgå till ett annat pensionssystem, som Vänsterpartiet
              och Ulla Hoffmann föreslår, är någonting helt annat det är vi
              absolut inte beredda att göra.
            </seg>
          </u>
          <note type="speaker" n="3d52a0ba">
            Anf. 165 ULLA HOFFMANN (v) replik:
          </note>
          <u who="ulla_hoffmann_d0ba38" xml:id="i-93b1e73f08e94a47-10" n="8cb20195">
            <seg n="1c59c5a7">
              Herr talman! Den debatten är jag beredd att ta med Tomas Eneroth
              något senare när den väl kommer upp.
            </seg>
            <seg n="77221beb">
              Jag är allvarligt oroad. Pensionssystemet omfattar 6 300 miljarder
              kronor och går med 9 miljarder i överskott. Högerkartellens förslag
              tar bort 2,6 miljarder från det överskottet. Risken är uppenbar
              att bromsen kommer att slå till. Men då kanske vi äntligen kan
              få diskutera pensionssystemet i en valrörelse.
            </seg>
          </u>
          <note type="speaker" n="5f406412">
            Anf. 166 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-12" n="9a2a482e">
            <seg n="861a4ec4">
              Herr talman! Jag ser verkligen fram mot att diskutera pensionssystemet
              i en valrörelse, inte minst när vi efter den hearing vi hade i
              utskottet kunde konstatera att det nya pensionssystemet, som vi
              står bakom, i förhållande till det gamla har varit väsentligt
              bättre för dagens pensionärer. Inte minst ur jämställdhetssynpunkt
              har det inneburit att kvinnor har fått en bättre pension än om
              vi hade haft kvar det gamla pensionssystemet.
            </seg>
            <seg n="dbb896c0">
              Jag tror att det här systemet står starkt, och därför tar jag
              gärna en debatt om det. Men jag är också angelägen om att vi har
              en gemensam fortsatt överenskommelse om finanseringsprinciperna,
              och det kommer jag att vilja diskutera med de andra fyra partier
              som står bakom reformen.
            </seg>
          </u>
          <note type="speaker" n="84ba5842">
            Anf. 167 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-5" n="76c9640c">
            <seg n="f7148873">
              Herr talman! Här har diskuterats olika ersättningsnivåer hit
              och dit. Och Tomas Eneroth applicerade det som jag nämnde om att
              ekonomisk trygghet kanske inte var det viktigaste. Det vi, Centerpartiet,
              vill är ju att så många som möjligt ska ha 100 %, alltså vara
              på sin arbetsplats. Därför menar vi att människor ska få rehabilitering
              mycket snabbare än vad de får i dag. Vi tror nämligen att om man
              tar itu med problemen mycket snabbare än vad vi hittills har gjort
              skulle inte alls så många människor hamna i förtidspension eller
              gå sjukskrivna så långa tider som de gör i dag. Det skulle vara
              intressant att höra vad Tomas tror om det. Det här vet vi om,
              och vi kan kritiseras för att det har gått alldeles för långsamt.
            </seg>
            <seg n="6fd3edcf">
              Sedan till min fråga som jag också ställde om arbetslivskontor,
              det som man nu inför i Norge. Är det någonting som Socialdemokraterna
              tror att vi kan införa även i Sverige?
            </seg>
          </u>
          <note type="speaker" n="53e25d6c">
            Anf. 168 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-13" n="9a2a482e">
            <seg n="49005a7c">
              Herr talman! Jag tar det sista först. Vi ska ju åka till Norge
              med utskottet om det blir som vi har tänkt. Jag tycker att det
              är en mycket intressant tanke, kanske inte att sammanföra försäkringarna
              helt och hållet men att hitta en gemensam linje in. Det ligger
              helt i linje med den förvaltningspolitik som vi också för på andra
              områden med medborgarkontor och andra insatser, så att man inte
              vare sig som företagare eller medborgare ska behöva vända sig
              till en mängd olika instanser. Den uppfattningen delar jag.
            </seg>
            <seg n="71130388">
              Om vi ska få ännu bättre rehabiliteringsinsatser är det två saker
              som behöver göras. Den ena kan vi arbeta gemensamt med. Det gäller
              att finansiell samordning fungerar bättre, att Försäkringskassan
              och kommuner och landsting och arbetsförmedling tar ett bättre
              gemensamt ansvar. Men vi får inte glömma det ansvar som arbetsgivarna
              faktiskt har och som de inte tar i dag. Därför har vi tillsatt
              en utredning om just rehabiliteringsansvaret. Och jag är beredd
              att gå fram med hårdare förslag för att se till att vi faktiskt
              får en skärpning hos arbetsgivarna. I dag gör man nämligen inte
              tillräckliga rehabiliteringsåtgärder.
            </seg>
            <seg n="17043ccf">
              Det är alltså ett gemensamt ansvar. Det handlar om det som samhället
              står för och som vi gemensamt kan kanalisera bland annat genom
              de insatser finansiell samordning innebär. Men det handlar också
              om arbetsgivarnas egna ansvar för den största investering de har:
              medarbetarna.
            </seg>
          </u>
          <note type="speaker" n="f87d3f74">
            Anf. 169 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-ecd047146324bd81-6" n="76c9640c">
            <seg n="05f78657">
              Herr talman! Jag delar helt den uppfattningen att det är viktigt
              att arbetsgivarna tar sitt ansvar. Många mindre arbetsgivare har
              däremot kanske svårt att på sin arbetsplats rehabilitera.
            </seg>
            <seg n="2c8bf563">
              Sedan frågade också Tomas Eneroth om det här med höjda nivåer.
              Vi tycker att det luktar för mycket valfläsk. Vi har redan nu
              en jättestor statsskuld och vi lånar nu också pengar för att klara
              det här. Vi menar att man inte ska genomföra reformer med lånade
              pengar som våra barn och barnbarn ska betala. Sedan vet Tomas
              Eneroth också om att vi under en lång räcka av år har föreslagit
              höjda ersättningsnivåer i föräldraförsäkringen för att stimulera
              fler pappor att ta ledigt och vara mer tillsammans med sina barn.
            </seg>
          </u>
          <note type="speaker" n="76999f62">
            Anf. 170 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-c3aeca6c08434dad-14" n="9a2a482e">
            <seg n="bda3f40f">
              Herr talman! Jag kan konstatera att det, när vi presenterade
              vår budget, var många borgerliga partiledare som sade: Nu lånar
              ni till valfläsk. Men alliansen och de borgerliga partierna presenterade
              sina långa rader av skattesänkningar, och nog var det en och annan
              krona som lånades även där. Så det där kan man välkommet returnera
              om man skulle vilja.
            </seg>
            <seg n="d9efb01c">
              Jag konstaterar att staten ändå har ett överskott i sina finanser
              på 21 miljarder kronor. Och den principiella frågan om att fullfölja
              det sista av alla våra vallöften de andra har vi klarat av nämligen
              att se till att höja taken i sjukförsäkringen så att 80 % blir
              80 % är oerhört viktig. Den är viktig både principiellt och ideologiskt
              och politiskt.
            </seg>
          </u>
          <note type="speaker" n="7244626a">
            Anf. 171 CATHERINE PERSSON (s):
          </note>
          <u who="catherine_persson_b5d0c0" xml:id="i-d3f23ee3fc5e5cb8-0" n="4b67092f">
            <seg n="197a8daa">
              Herr talman! Man måste hela tiden hålla i rättvisan. Ja, det
              var det svar som jag gav en journalist när jag för några år sedan
              blev intervjuad inför ett riksdagsval. Frågan från journalisten
              gjorde mig något förvånad. Han undrade om det ibland inte kunde
              bli lite tråkigt att arbeta med välfärdsfrågor då vi har det förhållandevis
              bra i Sverige. Han undrade också om det egentligen finns några
              riktiga hot mot den svenska välfärden. Hans utgångspunkt var att
              det verkar som om svenska folket vill ha en väl utbyggd välfärd
              som ska omfatta alla och att det ska gälla i olika livssituationer.
              Den bedömningen delar jag. Däremot kan man diskutera hotbilden,
              som journalisten kanske gjorde något annorlunda än vad jag gör.
            </seg>
            <seg n="0eb6d992">
              Tidigare i debatten i dag sade en borgerlig talare att vi socialdemokrater
              är duktiga på att vinna val. Jag tror att den huvudsakliga orsaken
              till att vi vinner val helt enkelt är att en stor del av svenska
              folket tycker om den politik som vi förespråkar. En stor del av
              befolkningen tycker precis som vi socialdemokrater att det är
              rimligt att vi utjämnar skillnader i samhället. Det är rimligt
              att vi utjämnar riskerna, som vi tidigare hörde från föregående
              talare. Det är rimligt att de som inte har barn bidrar till dem
              som har barn och därmed ett större försörjningsansvar. Det är
              rimligt att de som är friska och har ett arbete bidrar till dem
              som inte är friska eller inte har ett arbete. Det är rimligt att
              den som är ung och arbetar bidrar till den som är gammal och sjuk.
            </seg>
            <seg n="6340a929">
              Det är en väl känd ideologisk socialdemokratisk ståndpunkt att
              vi ska forma ett samhälle med så likvärdiga förutsättningar som
              möjligt. Därför känns det naturligtvis bra att det i regeringens
              budget läggs resurser för att ytterligare stärka tryggheten för
              svenska folket när livet förändras. Det kan vara när ett par blir
              föräldrar, till exempel, när någon råkar ut för en trafikolycka
              eller när någon får besked om att han eller hon lider av en kronisk
              sjukdom.
            </seg>
            <seg n="18158c84">
              Samhället blir faktiskt lite rättvisare och lite tryggare när
              barnbidraget höjs. Samhället blir lite rättvisare och lite tryggare
              när taket i föräldraförsäkringen höjs och fler därmed faktiskt
              får 80 % av sin inkomst. Och samhället blir lite tryggare och
              lite rättvisare när bostadstillägget för äldre förbättras.
            </seg>
            <seg n="9ea0c281">
              Herr talman! Finns det då några hot? Ja, uppenbarligen tycker
              Moderaterna att det är rimligt att de som har ett sämre utgångsläge,
              till exempel personer som är sjuka och personer utan arbete, ska
              ha det ännu sämre eftersom deras förslag i budgeten direkt riktar
              sig mot dessa människor.
            </seg>
            <seg n="6dc1de8a">
              Tror då Moderaterna att Per, som nyligen fått en stroke, är halvsidesförlamad,
              har tappat tal och inte känner igen sin omgivning, reser sig upp
              ur rullstolen, plötsligt börjar prata och känner igen sin dotter
              för att han ska slippa Moderaternas sänkta sjukpenning, för att
              han ska slippa Moderaternas höjda läkemedelskostnader?
            </seg>
            <seg n="1dbe33d7">
              Tror Moderaterna att Eva, som har haft reumatism sedan barndomen,
              får mindre stela leder, mindre ont och bättre arbetsförmåga för
              att slippa Moderaternas extra karensdag?
            </seg>
            <seg n="fa0aec57">
              Tror Moderaterna att Johan som är svårt astmasjuk får lättare
              att andas när han får sänkt förtidspension eller, numera, sjuk-
              och aktivitetsersättning?
            </seg>
            <seg n="365a29fc">
              Nej, förnuftsmässigt borde ett sådant tankesätt inte vara möjligt.
              Orsakerna måste då vara andra.
            </seg>
            <seg n="49b229d0">
              Menar Moderaterna att Per eller Eva eller Johan fuskar? Det framförs
              ibland i debatten. Det är klart att det kan förekomma att en del
              fuskar, men ibland är det uppenbart att det inte är fusk det handlar
              om. Eller menar Moderaterna att det blir fler jobb för att de
              sjuka får mindre pengar till att betala hyra, mat och kläder?
              Eller är det så enkelt att Moderaterna krasst tycker att det är
              rimligt, att om man har cancer eller har fått en stroke eller
              lider av kronisk reumatism är det okej med ännu lägre inkomster
              och ännu högre utgifter, just för att man är sjuk?
            </seg>
            <seg n="e7925d30">
              För mig som socialdemokrat är det ett fruktansvärt synsätt. För
              mig är det rättvisa just att vi delar på för- och nackdelar. För
              mig är det rättvisa att vi delar på risker och möjligheter, och
              för mig är det rättvisa att vi delar på utgifter och inkomster.
              Vi ska inte dela lika utan vi ska dela efter behov och förmåga.
            </seg>
            <seg n="390c4d88">
              Det är precis som jag för några år sedan uttryckte till journalisten.
              Man måste hålla i rättvisan hela tiden. Det är precis lika aktuellt
              i dag som det var vid det tillfället då han frågade.
            </seg>
            <seg n="5e8c6554">
              Jag har nu beskrivit en del i socialförsäkringen. Jag har inte
              beskrivit ytterligare orättvisor som påverkar befolkningen, till
              exempel om Moderaterna får som de vill när det gäller sjukvårdspolitiken.
              Det handlar om att kunna sälja ut universitetssjukhus med högspecialiserad
              sjukvård där det skulle gå att skapa ytterligare gräddfiler som
              skulle gynna dem som till exempel har varit friska nog och fått
              en privat sjukförsäkring. Det är uppenbart att det är stor skillnad
              att leva i ett Sverige med socialdemokratiska rättviseideal jämfört
              med moderata urvalsprinciper.
            </seg>
          </u>
          <note type="speaker" n="f8d2244f">
            Anf. 172 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-757e479e33909a7b-3" n="5c81599e">
            <seg n="e13b0176">
              Herr talman! I Sverige i dag är 500 000 människor förtidspensionärer.
              Av dem är ganska många förtidspensionärer mot sin vilja. De skulle
              mycket hellre vilja arbeta. De skulle mycket hellre vilja ha chans
              till rehabilitering, men de har blivit förtidspensionärer. De
              är det eftersom Försäkringskassan nu regelmässigt förtidspensionerar
              personer efter ett år. Efter ett år har man 64 % ersättning. Tycker
              Catherine Persson att detta, som Socialdemokraterna har infört,
              innebär ett bra sätt att leva för förtidspensionärer i Sverige?
            </seg>
          </u>
          <note type="speaker" n="622b3c1f">
            Anf. 173 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-1" n="4b67092f">
            <seg n="f8b53ac8">
              Herr talman! Den fråga man måste ställa sig är hur vi vill skapa
              vårt samhälle, hur vi vill att samhället ska se ut. För mig är
              det självklart att man, om man inte kan arbeta, får möjlighet
              att återgå till arbetslivet. Där kan man naturligtvis göra på
              olika sätt. En del människor får väldigt bra rehabilitering. Det
              är också så att en del inte får en fullgod rehabilitering. Det
              tycker jag naturligtvis inte är bra.
            </seg>
            <seg n="1ad1d498">
              Frågan tillbaks blir återigen: Om jag inte kan få en fullgod
              rehabilitering, inte för att den inte existerar utan för att det
              faktiskt inte går att rehabilitera mig på grund av den sjukdom
              jag lider av, varför ska jag då få sänkt ersättning? Varför ska
              vi använda det utrymme vi har i statsfinanserna till att sänka
              skatterna för dem som har en hög inkomst i stället för att behålla
              eller öka ersättningarna för dem som är sjuka? Jag får inte det
              att gå ihop.
            </seg>
          </u>
          <note type="speaker" n="b7207545">
            Anf. 174 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-757e479e33909a7b-4" n="5c81599e">
            <seg n="9d21cbc0">
              Herr talman! Catherine Persson svarade inte på frågan. Är det
              en hygglig nivå att komma till 64 % efter ett års sjukskrivning
              även om man inte själv vill lämna sjukskrivningssystemet och bli
              förtidspensionär för resten av livet? Är detta en hygglig nivå?
              Är Catherine Persson nöjd med det Socialdemokraterna har genomdrivit?
            </seg>
          </u>
          <note type="speaker" n="3aa1839b">
            Anf. 175 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-2" n="4b67092f">
            <seg n="a5274d73">
              Herr talman! Jag är inte nöjd med att människor som behöver rehabilitering
              inte kan få den rehabilitering de behöver. Jag är inte nöjd med
              att människor inte har tillräckligt bra inkomst som de kan leva
              på. Det är också därför som Socialdemokraterna lägger en rad förslag
              i den budget som presenterades för några veckor sedan som innebär
              att människor får bättre förutsättningar att leva även om de inte
              är friska eller inte har ett arbete. Däremot går de förslag som
              Moderaterna lägger i en helt annan riktning.
            </seg>
          </u>
          <note type="speaker" n="052bf46e">
            Anf. 176 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-ca9426ac1d9fcd17-0" n="5d0ce38f">
            <seg n="25bf2a98">
              Herr talman! Eftersom Magdalena Andersson inte fick svar ställer
              jag en enkel fråga. Jag har nämligen Riksrevisionens rapport här,
              Förtidspension utan återvändo . Detta är Socialdemokraternas Sverige.
              Detta innebär 64 % ersättning, punkt slut. Tycker Catherine Persson
              att det är en rimlig nivå i Socialdemokraternas värld?
            </seg>
          </u>
          <note type="speaker" n="46e129bd">
            Anf. 177 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-3" n="4b67092f">
            <seg n="a3e0284c">
              Herr talman! Jag tycker att det är rimligt att människor ska
              kunna återgå i arbete. Jag har svarat på frågan tre gånger.
            </seg>
          </u>
          <note type="speaker" n="4bcfaf43">
            Anf. 178 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-ca9426ac1d9fcd17-1" n="5d0ce38f">
            <seg n="56cfe354">
              Herr talman! Jag får tydligen inte något svar. Ni anklagar oss
              för vårt sätt att bedriva politik, att få svaga och arbetslösa
              människor tillbaka till livet igen i stället för er politik där
              de ska fortsätta att ha ett utanförskap. 64 % tycker tydligen
              Catherine Persson är en bra nivå. Någonting annat kan jag inte
              säga. Med dagens sysselsättningspolitik finns det risk att denna
              nivå kommer att sänkas ännu mer. När sysselsättningen är så låg
              i Sverige kommer vi inte att få pengar över till välfärd, och
              bromsen kommer att kunna slå till redan år 2007.
            </seg>
          </u>
          <note type="speaker" n="864cef67">
            Anf. 179 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-4" n="4b67092f">
            <seg n="44d8c6ea">
              Herr talman! Jag skulle gärna vilja veta hur den som är förtidspensionär
              eller är sjukskriven har lättare att få ett arbete för att man
              sänker ersättningarna. Det är inte på det sättet, och det är det
              som hela den moderata retoriken går ut på, att man skulle ha lättare
              att få ett arbete, att man skulle bli friskare och mindre sjuk
              och kunna återgå till arbete.
            </seg>
            <seg n="38c930c8">
              Sjukvård och sociala frågor
            </seg>
          </u>
          <note type="speaker" n="6a1acde5">
            Anf. 180 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-ca9426ac1d9fcd17-2" n="5d0ce38f">
            <seg n="579f6eef">
              Herr talman! Socialministern är nöjd med sitt första år på arbetet
              kan vi läsa i Dagens Medicin, men hon inser också att det behöver
              göras mer. Vad är det då som Socialdemokraterna och socialministern
              har åstadkommit det senaste året? Jo, regeringen lovar nu bland
              annat att införa en vårdgaranti från november, ett halvår före
              valet, trots att man avvecklade den borgerliga vårdgarantin som
              fanns åtminstone ett första steg i den under 90-talet. Man har
              röstat nej jag kommer ihåg tolv gånger under ett år för inte så
              länge sedan mot att införa en vårdgaranti. Nu ett halvår innan
              valet inför man en vårdgaranti. Att hindra och förbjuda vård kostar
              inte bara lidande. Det kostar oerhörda summor i andra system som
              till exempel förtidspensionerna, som vi precis talade om här,
              där det är viktigt att det finns pengar.
            </seg>
            <seg n="a0181527">
              Socialdemokraterna vill nu också stärka patientens ställning.
              Det kunde vi läsa för några månader sedan. Det har Moderaterna
              i en särskild rapport lagt fram redan i våras. Vi har till och
              med översatt den norska patienträttighetslagen för att hjälpa
              regeringen på traven, men ingenting har hänt.
            </seg>
            <seg n="95b648a8">
              När det gäller att satsa på anhörigstöd gick Socialdemokraterna
              ut i somras och sade: Nu ska stödet till anhöriga stärkas. Det
              är bra, men behovet av en sådan satsning såg Moderaterna redan
              förra året, alltså i budgeten för innevarande år. Så där har Socialdemokraterna
              läst på.
            </seg>
            <seg n="62c1c9f7">
              Nu menar också Socialdemokraterna att pengar från sjukförsäkringen,
              det vill säga ohälsan, ska kunna föras över på sjukvården för
              att öka resurserna för att hjälpa folk snabbare tillbaka till
              arbetet. Men det har Läkarförbundet och Moderaterna föreslagit
              för länge sedan.
            </seg>
            <seg n="a36d1871">
              Efter Uppdrag granskning på tv förra veckan genomlystes Socialdemokraternas
              orättvisa tandvårdsreform som gynnar rika äldre men missgynnar
              yngre med stora tandvårdsbekymmer och tunn plånbok. Nu helt plötsligt
              ska den reformen ses över.
            </seg>
            <seg n="007bfcec">
              Jag kan alltså glädjande konstatera att Socialdemokraterna har
              tagit till sig många av våra förslag. Inte minst om de hade tittat
              på vår tandvårdsreform sedan många år hade detta gynnat de unga
              som har stora bekymmer och en tunn plånbok. Men många av Socialdemokraternas
              förslag kommer för sent eftersom de hela tiden är tvungna att
              titta på våra förslag. Ibland kommer de till och med mycket sent.
              Vi kan titta på den psykiatridiskussion som vi hade förut här
              i dag där vi helt saknar förslag på satsningar inom psykiatrin.
            </seg>
            <seg n="4cb4e0c1">
              Herr talman! Det finns mycket kvar att göra. Jag instämmer med
              socialministern om detta. Så länge som man inte får tid hos doktorn,
              så länge som man sätts upp i en väntekö utan att se slutet, så
              länge politikerna fortsätter att blanda sig i vården i stället
              för att riva upp den byråkratiska administrativa överbyggnaden
              i form av landstinget och så länge som personalen saknar arbetsglädje
              och påverkan i vården kan vi aldrig vara nöjda. Låt mig därför,
              herr talman, presentera ytterligare några förslag som Socialdemokraterna
              kan ta till sig.
            </seg>
            <seg n="2161ba89">
              Mitt första förslag är: Ta bort skygglapparna! Kasta stopplagen
              i en papperskorg och inför en startlag i stället! Att förbjuda
              vinstintressen är detsamma som att dränera vården på kapital och
              investeringar. Alla vet att företag som går med vinst investerar
              i personal, teknik och kunskap. Alla företag vill ha ett gott
              rykte, utvecklas och leverera en bra produkt och en bra tjänst.
              Varför förbjuda vården en sådan utveckling?
            </seg>
            <seg n="aa65879c">
              Förresten så läste jag i tidningen hemma i Skåne i början på
              veckan att vårdköerna till starroperation nu ska minskas genom
              att man anlitar privata vårdgivare. På andra håll klarar man tillgängligheten
              genom att förändra indikationerna. Det är ett sådant där fint
              ord, ni vet, som egentligen betyder att man ska bli ännu lite
              sämre för att få vård och behandling.
            </seg>
            <seg n="d3c48ca5">
              Herr talman! Mitt andra förslag till vänsterpartierna blir en
              kraftfullt samlad tillsynsenhet för vården. I dag är det Uppdrag
              granskning som är det mest tillgängliga utvärderingsinstrumentet
              vi har när det gäller att syna vårdens kvalitet. Vem minns inte
              reportaget om hjärtsjukvård på några olika sjukhus i Sverige?
              Den som såg programmet i veckan om svensk tandvård vet vad jag
              menar.
            </seg>
            <seg n="8781433c">
              Mitt tredje förslag, herr talman, handlar om valfrihet och mångfald.
              Vi måste värna patientens rätt att välja vårdgivare, tillåta att
              också andra än läkare med allmänmedicin får vara den fasta läkarkontakten,
              våga prova olika lösningar, välkomna satsningar på äldrecentraler,
              erbjuda vårdlots för dem som behöver en fast punkt i tillvaron
              och lagstifta om fritt val. Kan danskarna så kan vi.
            </seg>
            <seg n="d5803af8">
              Mitt fjärde förslag handlar om att låta pengarna följa patienten
              för att skapa en likvärdig vård. Vi kan bara se på den ojämlika
              cancervården som finns i landet. Vi måste få en finansiering av
              vården och ett ersättningssystem som är långsiktigt, stabilt och
              som stimulerar ansvarstagande och förebyggande arbete. Här behövs
              inga stopplagar. Vi behöver också en cancerplan. Jag vädjar till
              både socialministern och kammaren.
            </seg>
            <seg n="12caafe1">
              Vårdköerna stämmer inte, säger man. Nu ska de kortas. Vad konstaterar
              man? Jo, det är många som har dött i väntan på vård.
            </seg>
            <seg n="0c7f33b7">
              Jag har svårt att förstå varför inte socialministern vill ge
              kommunerna rätt att anställa läkare. Det finns många patienter,
              äldre och sjuka som behöver en sammanhållen vårdkedja.
            </seg>
            <seg n="c0fc3520">
              Herr talman! Detta var ytterligare några förslag som jag hoppas
              att regeringen ska ta till sig, inte minst för patienternas skull.
              Problemet är tydligen att regeringen som är trött tvingas luta
              sig mot en pigg allians för att komma till skott. Regeringen är
              trött och inte nöjd. Vi behöver byta regering.
            </seg>
          </u>
          <note type="speaker" n="2e046da8">
            Anf. 181 ERIK ULLENHAG (fp):
          </note>
          <u who="erik_ullenhag_f3fec1" xml:id="i-20180cbdf27d7089-3" n="dfcefe78">
            <seg n="ce135b42">
              Herr talman! Sedan Socialdemokraterna kom till makten 1994 har
              socialministrar och sjukvårdsministrar bytts ut på löpande band.
              Det kanske inte är så konstigt med tanke på att vårdens och den
              sociala sektorns problem består. Göran Persson har liksom satt
              i system att om något inte fungerar så byter man minister så att
              det blir svårt att ställa den ministern till ansvar för det man
              ägnat sig eller inte ägnat sig åt i regeringen tidigare.
            </seg>
            <seg n="10a5ffab">
              De tydligaste bristerna inom den sociala sektorn ser vi i äldrevården.
              Vi vet att det finns människor runtom i Sverige som känner en
              oerhörd oro över att så många särskilda äldreboenden har lagts
              ned. Finns det ett boende för mig när jag inte längre klarar mig
              själv hemma? Faktum är att för många finns det inte det.
            </seg>
            <seg n="a6b35a16">
              4 000 personer i Sverige har fått ett beslut om att de ska få
              plats i äldreboende, men nekas ändå plats. Ett par tusen till
              har fått avslag på plats i äldreboende, inte för att de inte behöver
              det utan för att kommunerna saknar de ekonomiska resurserna.
            </seg>
            <seg n="2aaf5bf9">
              Det blir nästan lite parodiskt när Göran Persson börjar opponera
              mot sig själv. Jag såg honom på tv häromdagen när han sade: Nu
              ska äldreboendena byggas ut. Det låter sig ju sägas. Men det är
              en statsminister och en regering som har haft ansvar sedan 1994
              när äldreboende efter äldreboende har lagts ned. Det är en statsminister
              som har kommit med samma löfte tidigare.
            </seg>
            <seg n="fb5b2663">
              Inför förra valet lovade man 10 000 nya platser i äldreboenden.
              Man sade att äldrevården skulle bli en huvudfråga.
            </seg>
            <seg n="1270699a">
              Hur har det gått? Siffran 10 000 finns med. Vad som har hänt
              sedan 2002, enligt Socialstyrelsens granskning, är att antalet
              platser i äldreboenden har minskat med 10 700. Om man ska uppfylla
              det vallöfte som man gick ut med på gator och torg 2002 ska det
              skapas 20 700 nya platser i äldreboenden de närmaste åren.
            </seg>
            <seg n="b198fcd6">
              Vi ser andra brister i äldrevården. Det handlar om att människor
              nekas ett värdigt vardagsliv det som är självklart för mig, som
              att kunna duscha regelbundet, komma ut i friska luften regelbundet
              och att få äta näringsriktig rimligt god mat.
            </seg>
            <seg n="39e3cbd5">
              Vi får då och då rapporter om vanvård. Häromveckan kunde vi följa
              hur en dement kvinna i Strängnäs med lårbensbrott hade legat på
              sitt demensboende i nio dagar innan någon upptäckte lårbensbrottet.
              Sådant sker alldeles för ofta.
            </seg>
            <seg n="3c486a6c">
              Det andra huvudproblemet inom den sociala sektorn är psykiatrin.
              Där har vi haft en särskild debatt tidigare i dag. Det handlar
              om att få ned köerna till barn- och ungdomspsykiatrin. Det handlar
              om att se till att den som har psykiska problem ska kunna få en
              tillgänglig vård.
            </seg>
            <seg n="ef881a20">
              Ibland sägs det i den sjukvårdspolitiska debatten att problemen
              bara finns inom äldrevården och psykiatrin. Tyvärr är det inte
              så. Trots att vi i detta land har världens högsta skatter är det
              ett läge där de som har allra störst behov av den mest avancerade
              vården till exempel de cancersjuka inte får en värdig vård. Trots
              beslut i riksdagen om att man ska prioritera cancerpatienter skriver
              verksamhetscheferna vid 24 onkologiska kliniker cancerkliniker
              i Sverige så här: Under senare år har vi alla märkt påtagliga
              förändringar i förutsättningarna att upprätthålla en högkvalitativ
              och jämlik cancersjukvård över landet, men också i att snabbt
              föra in nya metoder i sjukvården. De ser inga effekter alls av
              riksdagens prioriteringsbeslut, skriver de i samma artikel.
            </seg>
            <seg n="d9a4c587">
              Cancerpatienternas organisationer säger så här: Regionala skillnader
              i cancervården har gått så långt att vissa patienter måste dö
              i onödan.
            </seg>
            <seg n="3acfe353">
              De här två artiklarna är förklaringen till att en make till en
              cancerpatient, som hade fått vänta i månader på vård, uttrycker
              det så här: En cancerdiagnos är ett fruktansvärt slag i sig. Man
              orkar inte slåss mot både sjukdomen och vårdapparaten.
            </seg>
            <seg n="9ae3c674">
              Det finns en rad problem med vård, äldrevård och psykiatri. Det
              behövs en rad systemförändringar.
            </seg>
            <seg n="3204c7b9">
              Det handlar om att se till att införa en omsorgsgaranti i äldrevården
              där vi tydligt kan slå fast vad äldre har rätt till, som att vistas
              ute regelbundet, att duscha regelbundet, att få medicinsk kompetens.
              Det handlar om att öka stödet till alla anhörigvårdare. Oftast
              pratas det bara. Stödet är fortfarande alldeles för litet.
            </seg>
            <seg n="ec7efcd3">
              Det handlar om att sätta press på kommunerna med en pengar-i-handen-garanti
              som innebär att den som inte får plats på äldreboende ska ha rätt
              att på kommunens bekostnad köpa sig de tjänster han kan behöva.
            </seg>
            <seg n="3c755b58">
              Det handlar om att inse att även äldre människor är individer
              som vill göra fria val. Det handlar om att ge makten till äldre
              människor över hemtjänst och att öppna upp för hushållsnära tjänster
              och mycket annat.
            </seg>
            <seg n="b2d30a32">
              Det handlar om att införa vårdregioner och slå samman dagens
              försäkringskassor och landsting så att vi kan använda de passiva
              sjukskrivningspengarna till aktiva vårdinsatser.
            </seg>
            <seg n="81d4891e">
              Det handlar om att inrätta ett nationellt husläkarsystem. I Sverige
              har bara 40 % en fast läkarkontakt. I Norge, där man har infört
              ett nationellt husläkarsystem, har 98 % en fast läkarkontakt två
              år senare med den trygghet det innebär.
            </seg>
            <seg n="80988899">
              Det handlar om att säga nej till den så kallade stopplagen som
              handlar om att förbjuda sjukhus som fungerar bra. Det handlar
              om att stänga Simrishamns sjukhus. Det handlar om att stänga Lundby
              lasarett. Det handlar om att stänga S:t Göran i Helsingfors. Varför?
              Varför ägnar ett antal tjänstemän på andra sidan bron här i Helsingfors
              sin tid åt att förbjuda väl fungerande vård?
            </seg>
            <seg n="abda31bf">
              På cancervårdssidan behövs en nationell cancerplan. Patienterna
              kräver det. Läkarna kräver det. Vi hoppas att även regeringen
              snart vaknar.
            </seg>
          </u>
          <note type="speaker" n="43e9098f">
            Anf. 182 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-0" n="c6ce4aec">
            <seg n="9cdf82db">
              Herr talman! Erik Ullenhag säger från talarstolen att man ska
              stänga sjukhuset i Simrishamn och att man ska stänga S:t Görans
              sjukhus.
            </seg>
            <seg n="6d9a721f">
              Jag vill fråga vilka referenser Erik Ullenhag har när han påstår
              detta. Mig veterligt finns inga planer i Helsingforss läns landsting
              på att stänga S:t Görans sjukhus. Jag vill veta vilka referenser
              Erik Ullenhag har när han påstår detta.
            </seg>
          </u>
          <note type="speaker" n="c7b04337">
            Anf. 183 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-20180cbdf27d7089-4" n="dfcefe78">
            <seg n="a0c14b59">
              Herr talman! Tack för frågan. Förlängningen av hela argumentationen
              om att det är fel att driva sjukhus med vinst måste ju rimligtvis
              vara att Conny Öhman, statsminister Göran Persson och Ylva Johansson
              anser att de sjukhus som drivs med vinst är felaktiga. Ni vill
              förbjuda dem i framtiden. Nu finns det övergångsregler för att
              klara det hela eller driva över dem i landstingets regi.
            </seg>
            <seg n="ed8232a0">
              För mig är det obegripligt, Conny Öhman. Vad är det som gör att
              ni lägger all denna kraft på att försöka stoppa den förnyelse
              som skett i vården? Har du inte sett vad det har inneburit i Helsingfors
              att man har öppnat upp för privata alternativ? Har du inte sett
              de positiva erfarenheter som S:t Görans sjukhus innebär för landstingsvården?
            </seg>
            <seg n="8fb4851d">
              Om just de här tre ska få vara kvar, men alla andra i framtiden
              vara förbjudna blir det, med förlov sagt, en lagstiftning som
              är lite udda.
            </seg>
          </u>
          <note type="speaker" n="d731601c">
            Anf. 184 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-1" n="c6ce4aec">
            <seg n="30e54ce3">
              Herr talman! Anledningen till att jag begärde replik var att
              Erik Ullenhag sade att det fanns planer på att stänga S:t Görans
              sjukhus. Det finns inga sådana planer som jag har tagit del av.
              Det måste vara en felaktig uppfattning som Erik Ullenhag har.
              Någon referens kunde han inte ge.
            </seg>
            <seg n="52b0246c">
              När det gäller privata vårdgivare säger vi från socialdemokratisk
              sida: Skriv gärna verksamhetsavtal med privata vårdgivare. Problemet
              med Erik Ullenhags parti är att man inte har den begränsning som
              vi inom socialdemokratin alltid måste ha, nämligen att vi måste
              hålla oss inom den tillgängliga ekonomin.
            </seg>
            <seg n="11a95b28">
              När ni styrde Helsingforss läns landsting med en mångfald privata
              vårdgivare slutade det med 10 miljarder i underskott som mina
              partivänner nu har fått rensa upp.
            </seg>
          </u>
          <note type="speaker" n="82a191a1">
            Anf. 185 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-20180cbdf27d7089-5" n="dfcefe78">
            <seg n="7f54b457">
              Herr talman! Jag ska tydliggöra. Vad jag menar är att S:t Görans
              sjukhus rimligtvis inte kommer att kunna drivas vidare i sin nuvarande
              form om Socialdemokraterna tycker att S:t Görans sjukhus fungerar
              dåligt. Detta trots att patienterna är nöjda, trots att personalen
              är nöjd, trots att vi får ut mer vård per skattekrona.
            </seg>
            <seg n="9d49479e">
              Jag tror inte och det är en avgörande skillnad mellan Socialdemokraterna
              och Folkpartiet och de övriga allianspartierna att det viktigaste
              för en minister i dagens Sjukvårds-Sverige är att förbjuda verksamhet
              som utvecklar vården. Vi tror precis tvärtom. Ni har haft makten
              sedan 1994. Ni är ansvariga för problemen och ni har inte löst
              dem.
            </seg>
          </u>
          <note type="speaker" n="2ce402e6">
            Anf. 186 CHATRINE PÅLSSON (kd):
          </note>
          <u who="chatrine_palsson_167827" xml:id="i-80125725afce7baa-3" n="d0cd3635">
            <seg n="c861177b">
              Herr talman! Kära vänner! Ibland är det bra att tillsammans konstatera
              att saker och ting inte fungerar. Ibland är det oerhört smärtsamt.
              Jag tycker att det har varit en dag av smärta med den debatt vi
              har haft om psykiatrin, och nu om sjukvården när man förstår att
              så många människor lider och inte får den hjälp de behöver. Men
              det ger ju också en otrolig vilja och inspiration att byta regering
              om elva månader, nämligen i september 2006. Det kommer vi också
              att klara. Det är för välfärdens skull, i första hand.
            </seg>
            <seg n="e2010170">
              Vi kan bara konstatera fakta. Erik Ullenhag tog upp äldrevården,
              och det gjorde också Cristina Husmark Pehrsson. Här finns det
              alldeles nya rapporter från Socialstyrelsen. En ny undersökning
              togs upp torsdagen den 29 september på DN Debatt: Gamla får bara
              60 % av den vård de behöver. De svårast sjuka får den sämsta vården.
              Detta är citat från Socialstyrelsen, som är tillsynsmyndighet.
              Jag skäms och upprörs!
            </seg>
            <seg n="4fb7f489">
              Jag tycker också att det är besynnerligt, när vi bor i ett välfärdsland
              och när Göran Persson varenda gång han ser en mikrofon talar om
              hur bra det går för Sverige, att de människor som har de allra
              största behoven inte får dem tillgodosedda.
            </seg>
            <seg n="4d2d4f6f">
              Jag tänkte ägna mitt anförande åt tandvården, en fråga som jag
              och mitt parti och även andra partier har jobbat mycket med under
              senare år. Nu får vi nya uppgifter. Folkhälsoinstitutet publicerade
              nyligen en undersökning där det framkom att 38 % av alla män och
              28 % av alla kvinnor med svag ekonomi har dålig tandhälsa. Är
              det acceptabelt 2005? Svaret är naturligtvis nej! Det är ett stort
              och genuint misslyckande från den socialistiska majoriteten under
              de här tio åren. Jag skäms inte för att säga det, för jag tycker
              så.
            </seg>
            <seg n="ffb84572">
              Före allmänna motionstiden fick vi ett mejl jag tror att vi var
              många som fick det från Svenska Diabetesförbundet, där man bland
              annat tar ett exempel som visar hur illa det fungerar för människor
              som har en kronisk sjukdom, i det här fallet diabetes:
            </seg>
            <seg n="bce23403">
              En patient, 50 år gammal, måste ta bort sina kvarvarande tio
              tänder i varje käke på grund av parodontit, vilket som ni vet
              är tandlossning. Efter omfattande undersökningar och behandlingar
              med borttagande av samtliga tänder, röntgen och protes under läkningstiden
              sätts till slut implantat med brygga in. Den totala kostnaden
              för detta uppgår till ca 180 000 kr!
            </seg>
            <seg n="8ca2e787">
              Om alla instanser, skriver man, är överens om att det är på grund
              av sjukdomen som tandvårdskostnaden uppkommer betalar Försäkringskassan
              55 000 kr, och patienten måste själv betala 125 000 kr. Hur många
              kan ta upp det ur egen ficka? Jag tycker att det är förskräckligt!
              Här ges signaler om att har man en sjukdom i munnen som kan hänföras
              till en annan sjukdom så går det under högkostnadsskyddet pyttsan!
            </seg>
            <seg n="a72717c6">
              Det är när den enskilda människan testar systemet som det kan
              bevisas om det fungerar eller inte. Jag måste säga att jag skäms
              över sådana här situationer.
            </seg>
            <seg n="409eec1e">
              Jag har fått många telefonsamtal och mejl om förtvivlade människor
              som inte har råd att gå till tandläkaren och få sina tänder åtgärdade.
              En ung tjej, drygt 20 år, hade haft ätstörningar. Hon vågade inte
              le. Hon vågade inte gå ut. Hon kunde inte gå på diskotek, för
              hon skämdes. Hon blev psykiskt oerhört utsatt.
            </seg>
            <seg n="eee977b7">
              Här kan jag säga, och jag har sagt det många gånger: Jag vill
              inte att det ska synas i munnen vilken socialgrupp man kommer
              från. Ändå är detta ett faktum i dag. Något måste göras! Under
              flera år har Lars Engqvist och andra från regeringen sagt att
              man ska göra någonting, men man gör likväl ingenting.
            </seg>
            <seg n="756d844c">
              Kristdemokraterna har haft modet att säga att munnen tillhör
              kroppen. Det tycker vi fortfarande. För oss är det en självklarhet
              att man på sikt måste införliva tandvården i den sjukförsäkring
              vi har. Det kostar pengar, men vi måste ha en viss ambition. Vi
              har avsatt extra pengar för att åtminstone ta två steg mot det.
            </seg>
            <seg n="1e479251">
              Jag vill fråga Socialdemokraterna inte vad ni säger men vad ni
              kommer att göra åt de människor som i dag tvingas avstå nödvändig
              tandvård på grund av ekonomiska bekymmer.
            </seg>
          </u>
          <note type="speaker" n="43bd8ba6">
            Anf. 187 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-5" n="4b67092f">
            <seg n="0fc821e5">
              Fru talman! Vi är säkert många som tycker att tandvårdsförsäkringen
              behöver förbättras. Det kan i dag bli väldigt dyrt för en del
              att gå till tandläkaren. Vi kan dock vara glada över att vi har
              en tandvårdsförsäkring som till exempel innebär att man har fri
              tandvård upp till 20 års ålder.
            </seg>
            <seg n="ee18be55">
              Jag tycker att Chatrine Pålsson tar väl stora ord i sin mun.
              Man ska skämmas, det är förskräckligt, det är förtvivlan och något
              måste göras. Chatrine Pålsson talar också om modet att säga. Socialdemokraterna
              har sagt att tandvårdsförsäkringen på sikt bör införlivas i hälso-
              och sjukvårdsförsäkringen. Vi har också sagt det står i årets
              budget att vi är beredda att avsätta en del medel för ytterligare
              förbättringar 2007 och 2009.
            </seg>
            <seg n="97702aad">
              Då skulle jag vilja fråga: Hur mycket bedömer Chatrine Pålsson
              att alla de förbättringar som både jag och Chatrine Pålsson vill
              göra kostar? Berätta sedan för mig hur mycket pengar Kristdemokraterna
              har avsatt i sina budgetförslag!
            </seg>
          </u>
          <note type="speaker" n="43d9bd2b">
            Anf. 188 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-4" n="d0cd3635">
            <seg n="41979499">
              Fru talman! Vi har i ganska många år föreslagit, Catherine Persson,
              att det ska tillsättas en utredning i syfte att se till att tandvården
              också ska inkluderas i sjukförsäkringen. Det yrkar ni alltid avslag
              på. Ni tillsätter tusen andra kommittéer, men just denna kommitté
              är inte viktig. Jag är inte så naiv att jag tror att man bara
              kan ta detta i riksdagens kammare upp och ned, utan vi behöver
              gå igenom det och se på det. Men ni har inte ens visat mod till
              detta. Det tycker jag är bekymmersamt om man nu har den ambitionen.
            </seg>
            <seg n="ac5375d4">
              När det gäller Kristdemokraterna har vi avsatt 75 miljoner varje
              år för kirurgisk behandling av tandlossningssjukdomar. I årets
              budget har vi också avsatt pengar jag tror det blev 35 miljoner
              för käkens sjukdomar och PAD som man tar i munnen. Man kan också
              få allvarliga sjukdomar i munnen. Det tycker vi kan gå in under
              högkostnadsskyddet, och det har vi alltså finansierat.
            </seg>
          </u>
          <note type="speaker" n="e85a0d79">
            Anf. 189 CATHERINE PERSSON (s) replik:
          </note>
          <u who="catherine_persson_b5d0c0" xml:id="i-d3f23ee3fc5e5cb8-6" n="4b67092f">
            <seg n="b9e15de3">
              Fru talman! Jag ska berätta hur mycket pengar det var i förra
              årets budget: 60 miljoner. Kostnaderna beräknas till mellan 4
              och 12 miljarder. Precis som min partivän Conny Öhman sade tidigare
              har vi för vana att försöka finansiera de förslag vi lägger fram,
              och vi vill också gärna kunna finansiera ett förslag innan vi
              utreder.
            </seg>
            <seg n="8012123f">
              Då vill jag fråga: Tycker Chatrine Pålsson att det är rimligt
              att stå och ta så stora ord i sin mun, lura medborgarna att man
              tänker införa någonting som kanske kostar 78 miljarder och avsätta
              60 miljoner?
            </seg>
          </u>
          <note type="speaker" n="667e89a2">
            Anf. 190 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-5" n="d0cd3635">
            <seg n="c72865ac">
              Fru talman! Om vi skulle finansiera allting när vi tillsätter
              en utredning, Catherine Persson, skulle det bli förfärligt rörigt
              här. Då skulle regeringen inte kunna tillsätta några kommittéer.
            </seg>
            <seg n="2c0b74fb">
              Det är helt riktigt att vi har lagt 60 miljoner varje år, plus
              75 miljoner extra, på tandvården. Vi har också talat om att man
              får ta det stegvis. Men vi har talat om åt vilket håll vi vill
              gå, och det tycker jag är en väsentlig skillnad. När man inte
              ens vill sätta sig och göra en utredning har man visat att man
              egentligen inte vill.
            </seg>
          </u>
          <note type="speaker" n="210b9277">
            Anf. 191 ELINA LINNA (v) replik:
          </note>
          <u who="elina_linna_f9793a" xml:id="i-3bd639005398304b-3" n="aa8cef69">
            <seg n="51529406">
              Fru talman! Jag vill fortsätta med de summor som Chatrine Pålsson
              tar upp i talarstolen. Det lät som om det var en helt rimlig summa
              med 180 000 för implantat.
            </seg>
            <seg n="c8e5e4e3">
              Jag har också sett de här tv-programmen och följt debatten i
              tidningarna om summorna. De varierar väldigt mycket i landet.
              Chatrine Pålsson känner också till att tandvården är avreglerad
              i dag.
            </seg>
            <seg n="4ecf9269">
              Jag skulle vilja fråga Chatrine Pålsson: Anser Chatrine Pålsson
              att de summor som presenteras är rimliga, och hur kommer det sig
              att vi har så väldigt olika prissättning i landet?
            </seg>
          </u>
          <note type="speaker" n="9cbada31">
            Anf. 192 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-6" n="d0cd3635">
            <seg n="f0ed7461">
              Fru talman! För det första ska jag säga att jag refererade till
              den undersökning som Diabetesförbundet har skickat. Någon annan
              uträkning har jag inte.
            </seg>
            <seg n="f566b5f7">
              När det för det andra gäller hur mycket det skulle kosta att
              inkludera tandvården i högkostnadsskyddet vill jag säga att det
              beror alldeles på nivån på högkostnadsskyddet.
            </seg>
            <seg n="37f0938d">
              Det jag vill fråga Elina Linna är: Tycker Elina Linna att tandvård
              är lyxvård?
            </seg>
          </u>
          <note type="speaker" n="310a00e7">
            Anf. 193 ELINA LINNA (v) replik:
          </note>
          <u who="elina_linna_f9793a" xml:id="i-3bd639005398304b-4" n="aa8cef69">
            <seg n="6770d670">
              Fru talman! Nej, det tycker jag absolut inte. Vänsterpartiet
              anser att tänderna är en del av kroppen och ska ingå i högkostnadsskyddet.
            </seg>
            <seg n="aaae2566">
              Men när nu Chatrine Pålsson tar upp att det beror på vilken nivå
              högkostnadsskyddet sätts till undrar jag: Planerar Kristdemokraterna,
              om ni får makten, att höja nivån på högkostnadsskyddet för att
              kunna finansiera hälso- och sjukvården med tandvården inkluderad?
            </seg>
          </u>
          <note type="speaker" n="e2a156f1">
            Anf. 194 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-7" n="d0cd3635">
            <seg n="1c48bf6c">
              Fru talman! Det har förts en diskussion i varje fall under det
              senaste året från olika håll. Många tycker att högkostnadsskyddet
              träder in lite för snabbt jämfört med vad som var tänkt från början.
              Nu kostar det kanske 250 kr att gå till doktorn, 300 kr på en
              del håll. Då kommer man ganska fort upp till nivån för högkostnadsskydd.
            </seg>
            <seg n="f3db8273">
              Men, det är klart, ska man inkludera en sak till tror jag nog
              att man måste se över nivån i högkostnadsskyddet. Jag tror att
              det finns krafter som tycker att man ska göra det nu. Vi ska ha
              klart för oss varför vi har ett högkostnadsskydd.
            </seg>
          </u>
          <note type="speaker" n="0feaa383">
            Anf. 195 ELINA LINNA (v):
          </note>
          <u who="elina_linna_f9793a" xml:id="i-3bd639005398304b-5" n="aa8cef69">
            <seg n="4736803e">
              Fru talman! Den gemensamt finansierade hälso- och sjukvården
              skapar den bästa förutsättningen för allas rätt till en god hälso-
              och sjukvård som ser till människors behov och inte till deras
              köpkraft. Vänsterpartiet vill bevara och utveckla den demokratiska
              och jämlika vården. Vi vill även värna solidariteten mellan människor,
              solidariteten som innebär en omfördelning mellan den som arbetar
              och är frisk till den som är sjuk och i behov av vård.
            </seg>
            <seg n="e07edb02">
              I mitt anförande, fru talman, tänker jag mest tala om behovet
              av välfungerande primärvård. Vänsterpartiet anser att primärvården
              tillsammans med kommunens äldrevård, geriatrik, hemsjukvård och
              internmedicin ska utgöra sjukvårdens bas. Detta kallar vi närsjukvård.
              På vårdcentraler och hälsocentraler ska det även vara möjligt
              att ha en första kontakt med andra specialister än allmänläkare,
              exempelvis psykiatriker och geriatriker. Vi tror att vi kan utveckla
              närsjukvården ytterligare för att minska trycket inom akutsjukvården.
              En stor del av de patienter som hamnar på sjukhusens akutmottagningar
              skulle kunna få sina behov tillgodosedda i närsjukvården. Men
              det förutsätter en markant förstärkning av närsjukvården vad gäller
              personal och tillgänglighet.
            </seg>
            <seg n="035861af">
              Vi anser att vård- och hälsocentralerna ska ha ett områdesansvar.
              På så sätt kan primärvården bygga upp kompetens om hälsosituationen
              i sitt område. Det innebär att man genom samverkan till exempel
              med skola, barnomsorg, äldreomsorg, socialtjänst, försäkringskassa
              och arbetsförmedling kan skapa en helhetssyn och bredd i omhändertagande
              och vård. Det förebyggande arbetet och folkhälsoarbetet i stort
              ska vara en naturlig del av primärvårdens verksamhet. Tyvärr finns
              det fortfarande mycket att önska när det gäller samarbete mellan
              olika huvudmän. Möjligheten att skapa gemensamma nämnder har inte
              utnyttjats av kommuner och landsting. Det finns ändå verksamheter
              från olika huvudmän som fungerar bra, till exempel familjecentraler
              och lokala folkhälsoråd.
            </seg>
            <seg n="db3c79dd">
              Att utveckla närsjukvården kommer att innebära både ekonomiska
              och mänskliga fördelar. Det är kostnadseffektivt att förebygga
              ohälsa, och det är mindre kostsamt för sjukvården om patienterna
              på ett tidigt stadium fångas upp av en effektiv närsjukvård.
            </seg>
            <seg n="a6087a41">
              Primärvårdens och närsjukvårdens organisation måste bygga på
              teamet som modell. Vänsterpartiet menar att den fokusering på
              läkaren som blivit tydligare på sistone varken gynnar patient,
              läkare eller personal. Patienterna ställer i mycket hög grad krav
              på en helhetssyn, och då krävs en bred och samlad kompetens. Svensk
              allmänläkarförening har tagit fram ett förslag till primärvårdsmodell
              de kallar den Protos som Allmänläkarföreningen tror kan lösa mycket
              av den svenska sjukvårdens problem.
            </seg>
            <seg n="71249480">
              Vi delar inte den uppfattningen. Det är viktigt med kontinuitet
              och en etablerad kontakt med läkaren men det gäller även teamets
              andra yrkesgrupper. För många patienter med omfattande behov är
              oftast distriktssköterskan eller undersköterskan den primära och
              mest frekventa kontakten. Vi anser att det är patienten och hennes
              eller hans behov som är det viktigaste. Ofta behövs det ett vårdteam
              som kan tillgodose patientens behov.
            </seg>
            <seg n="9a1db9a0">
              Vänsterpartiet delar inte den uppfattning som regeringen redovisar
              i den nationella handlingsplanen för hälso- och sjukvården om
              att en ökad privatisering av primärvården löser de problem som
              finns i dag. De strukturella problem som finns kan och bör i hudvudsak
              lösas inom ramen för offentlig drift. Den ökade graden av ekonomism
              inom sjukvårdens alla delar måste ifrågasättas. Om balansen rubbas
              kan de politiskt och demokratiskt beslutade prioriteringarna vara
              i fara.
            </seg>
            <seg n="e5ffdaab">
              Den ökade ekonomismen innebär också ett etiskt dilemma för vårdpersonalen.
              Vänsterpartiet anser att en demokratisering av vården borde stå
              mer i fokus än en privatisering. Det är möjligt redan i dag att
              ge patienter och personal större möjlighet till inflytande, ansvar
              och medbestämmande genom att delegera mer och korta beslutsvägarna.
            </seg>
          </u>
          <note type="speaker" n="ae57c606">
            Anf. 196 LARS-IVAR ERICSON (c):
          </note>
          <u who="unknown" xml:id="i-6adb458aec041830-22" n="2b211149">
            <seg n="12f11c6d">
              Fru talman! Ett samhälle tillgängligt för alla, det låter så
              självklart. Men tyvärr har vi lång väg kvar för att uppnå detta
              mål. För fem år sedan antogs en nationell handlingsplan för att
              vi skulle få ett tillgängligt samhälle för alla, oavsett funktionshinder.
              Detta mål skulle nås 2010. En hel del har gjorts för att infria
              målet, men det går för långsamt, och mycket återstår att göra.
            </seg>
            <seg n="5b97ce38">
              I en undersökning av funktionshindrades levnadsvillkor läser
              vi om hur många upplever ohälsa och utanförskap. Färre funktionshindrade
              arbetar än svenskar i allmänhet. Otillgängligheten i det offentliga
              rummet är omfattande och tillgången på hjälpmedel starkt begränsad.
            </seg>
            <seg n="13d397d4">
              Låt mig ta fram några exempel.
            </seg>
            <seg n="dc4c75ea">
              Jag tänker på de döva där en skriande brist på tolkar gör att
              många avstår från att beställa tolk, för de vet att de inte får
              någon.
            </seg>
            <seg n="d5b58235">
              Jag tänker på de synskadade där tre fjärdedelar är beroende av
              någon anhörig eller bekant för att klara sitt vardagsliv. Endast
              en fjärdedel får hjälp av kommunen.
            </seg>
            <seg n="74dd0603">
              Jag tänker på de rörelsehindrade som har svårt att besöka viktiga
              myndigheter och institutioner.
            </seg>
            <seg n="4d9090f4">
              Samhället har blivit alltmer komplicerat och automatiserat. Det
              innebär bekymmer när man ska kommunicera med maskiner i stället
              för med människor. Bankomater, biljettautomater, automater för
              återvinning är bara några exempel.
            </seg>
            <seg n="67e13ca3">
              Tillgängligheten till olika servicemaskiner måste förbättras
              liksom kontakten mellan olika politiska beslutsfattare och de
              företag som tillverkar och placerar ut dessa serviceautomater.
              Här behövs allmänna riktlinjer för tillgängligheten.
            </seg>
            <seg n="b22f8923">
              En annan fråga som känns mycket aktuell efter en fin turistsommar
              är möjligheten för alla att ta del av olika sevärdheter i vårt
              vackra land.
            </seg>
            <seg n="3d5d1767">
              DHR inventerade förra sommaren de flesta statliga museer och
              några av landets region- och länsmuseer. Totalt besöktes 64 olika
              museer. Av dessa var 27 helt eller näst intill helt otillgängliga
              för rullstolsburna. På de flesta av museerna gick det inte att
              nå alla avdelningar. På 45 museer var toaletten inte godkänd.
            </seg>
            <seg n="603f6138">
              Turism för funktionshindrade är ett viktigt område. Här har vi
              mycket att lära av vårt grannland Danmark där man har 1 600 handikappcertifierade
              besöksmål att välja mellan. I Sverige finns det drygt ett hundratal.
            </seg>
            <seg n="34182ce7">
              Fru talman! Till sist vill jag lyfta fram en tillgänglighetsfråga
              som har blivit något av en hjärtefråga för Centerpartiet. Vi gläder
              oss över att regeringen verkar ha lyssnat på några av våra förslag
              i dessa frågor, men man kan förstås göra mera. Jag tänker på tillgängligheten
              till ett arbete.
            </seg>
            <seg n="f1589795">
              Vi i Centerpartiet är övertygade om att alla människor har någonting
              att bidra med på arbetsmarknaden. Människor som aldrig har kommit
              in på arbetsmarknaden, människor som kanske inte kan arbeta i
              så högt tempo och människor med reducerad arbetskapacitet bör
              erbjudas lönebidrag i större utsträckning än vad som sker i dag.
              Vi vill både ha fler platser och höja den bidragsgrundande nivån
              till 17 700 kr. Vi vill också att det ska vara möjligt att få
              lönebidrag upp till 67 års ålder och att mer medel ska anslås
              till arbetsplatsanpassning och arbetsbiträden. På så sätt får
              man fler funktionshindrade i arbete.
            </seg>
            <seg n="7c4fb0fd">
              Fru talman! Hur ska de miljoner människor som i dagens Sverige
              lever med någon form av permanent funktionshinder få samma möjligheter
              till ett liv som övriga invånare har? Här finns tydligen mycket
              att göra innan 2010. Det är nu som vi behöver lyfta fram de skarpa
              förslagen. Det är nu som vi behöver en blåslampa på tillgänglighetsfrågorna.
              Det är nu som vi behöver få ett större politiskt engagemang i
              dessa oerhört viktiga frågor.
            </seg>
          </u>
          <note type="speaker" n="916a8228">
            Anf. 197 CONNY ÖHMAN (s):
          </note>
          <u who="conny_ohman_dab026" xml:id="i-dabadda45352d912-2" n="c6ce4aec">
            <seg n="e1e5123b">
              Fru talman! Låt mig inleda med ett citat: Vi har i dag sammantaget
              en väl fungerande sjukvård. Den hävdar sig mycket väl vid internationella
              jämförelser. Därmed är självfallet inte sagt att den i allt är
              bäst. Exempelvis, och inte minst, finns det brister i kontinuitet
              och tillgänglighet. Det finns också uppenbara brister i psykiatrin.
              Men sammantaget är det få länder som kan uppvisa samma trygghet
              för alla när det gäller tillgång till riktigt bra vård när det
              allvarliga och resurskrävande sjukdomsfallet inträffar.
            </seg>
            <seg n="505555c2">
              Detta skrev Mats Svegfors, före detta moderat chefredaktör på
              Svenska Dagbladet, på DN Debatt för några veckor sedan. Jag vill
              instämma i hans bedömning av betyget på svensk sjukvård. Vid internationella
              jämförelser är det på detta sätt. Det hindrar inte att det finns
              problem i svensk sjukvård och mycket som behöver förbättras och
              åtgärdas.
            </seg>
            <seg n="eb838a3a">
              Grunden för att kunna åtgärda de problem som finns i sjukvården
              är att vi har en samhällsekonomi som är i balans, att vi har en
              tillväxt i samhällsekonomin, att vi har nya resurser som kan spenderas
              och att vi har en skatteunderlagstillväxt som medger att man tillför
              nya resurser till sjukvårdshuvudmännen.
            </seg>
            <seg n="af197b75">
              I dag har landstingssektorn ett samlat överskott. De allra flesta
              landsting har ordning och ett plus i sin ekonomi. Detta är ett
              utomordentligt gott utgångsläge för att utveckla svensk sjukvård.
              Jämför det utgångsläget med hur det såg ut för fyra år sedan i
              Helsingforss läns landsting där en nedkörd borgerlig majoritet
              lämnade efter sig ett samlat underskott på 10 miljarder kronor!
            </seg>
            <seg n="83729220">
              Om det underskottet hade bestått i dag, då hade det som folkpartisten
              Ullenhag försökte tala in till protokollet kanske blivit verklighet,
              nämligen att det fanns planer på att lägga ned S:t Görans sjukhus,
              något som definitivt inte är aktuellt. Han påstod dessutom att
              man skulle lägga ned Simrishamns sjukhus där det just nu pågår
              en upphandling, där för övrigt de fyra allianspartierna är såvitt
              jag förstår oense om hur upphandlingen ska gå till.
            </seg>
            <seg n="8b523842">
              Sjukvården producerar mer och mer, det är inte det som är bekymret
              utan det är att behovet av produktion ökar hela tiden till följd
              av ny kunskap, till följd av demografiska förändringar. Det är
              detta som är den överordnade utmaningen för oss alla som sysslar
              med sjukvård.
            </seg>
            <seg n="def41143">
              Prioriteringar är självfallet oerhört viktiga. När man då tar
              del av de borgerliga motionerna om att det borde införas läkarintyg
              från första sjukdagen undrar man ju över Cristina Husmark Pehrssons
              prat om onödig byråkrati. Vad är detta om inte onödig byråkrati
              och snedvriden prioritering, att människor med snuva ska skaffa
              sig ett läkarintyg från första dagen när vi vet att de resurserna
              behövs mycket bättre på andra håll i vården? Det finns ju inget
              sammanhang när ni från borgerligt håll resonerar om prioriteringar.
            </seg>
            <seg n="3707dbbf">
              Sjukvården är en fantastisk kunskapsutvecklingsverksamhet. Jag
              känner inte till någon annan sektor i samhället som är så dynamisk
              när det gäller kunskapstillväxt. Här ligger en av de jättestora
              utmaningarna för oss framöver.
            </seg>
            <seg n="f288ee81">
              En annan jättestor utmaning är självfallet de demografiska frågorna.
              Långt fler människor över 80 år kommer att kräva mera av sjukvården.
            </seg>
            <seg n="143b9fc7">
              Det behövs också kvalitetsförbättringar och ett öppet kvalitetsregister
              där människor kan se var man presterar en kvalitetsmässigt bra
              vård.
            </seg>
            <seg n="b4ac9126">
              Det behövs utomordentligt mycket bättre IT-system i vården. Journalsystemet
              behöver förändras så att man kan ha en journal per patient.
            </seg>
            <seg n="512d85e4">
              Så nog finns det utmaningar och utvecklingsområden inom vården,
              men framför allt måste vi ha kvar en rättvis sjukvård som är finansierad
              från första till sista kronan.
            </seg>
            <seg n="8ed64b4a">
              När man tar del av de borgerliga motionerna i år undrar man hur
              man från borgerligt håll egentligen tänker när det gäller detta
              med rättvis sjukvård. Enligt Moderaternas motion ska högkostnadsskyddet
              vid läkarbesök nästan fördubblas. Läkemedelshögkostnadsskyddet
              ska försämras. Trappan i högkostnadsskyddet för läkemedel ska
              tas bort, vilket kan innebära att en patient som får sitt första
              recept förskrivet på ett bräde kan tvingas att lägga ut 2 000
              kr för att få sin medicin med sig hem. Detta är den avgiftspolitik
              som Moderaterna presterar i sin motion. Lägger man därtill att
              den sjuke ska få karensdagar och försämrad sjukpenning verkar
              det som att det i Moderaternas värld är de sjuka själva som ska
              förbättra kvaliteten i sjukvården. Vi socialdemokrater ställer
              självfallet aldrig upp på en sådan utveckling. Sjukvården är en
              solidarisk verksamhet som vi gemensamt ska ta ansvar för att finansiera.
            </seg>
            <seg n="c44ccb04">
              Jag tycker för min del att det vore läge att diskutera de långsiktiga
              utmaningarna för hälso- och sjukvården, och då bör vi titta både
              10 och 15 år framåt. Sjukvårdsdebatten handlar alltför ofta om
              enskilda sjukdomar, ögonblicksbilder av sjukvården och patienters
              situation. Det är viktigt, men det är det som vi har våra landstingspolitiker
              till för att sköta, om någon enstaka klinik här eller någon vårdcentral
              där inte lever upp till sitt åtagande.
            </seg>
            <seg n="154a7a94">
              För mig är riksdagens uppdrag i det här avseendet att se till
              att vi har en lagstiftning i botten för sjukvården som är bra,
              modern och framåtsyftande och att ta tag i de långsiktiga utmaningarna
              för sjukvårdssektorn. Ansvarskommittén håller på med ett sådant
              jobb. Jag tycker att fler partier borde engagera sig i den debatten
              i stället för att ha svepande, ordrika förklaringar om var man
              faktiskt står i de här frågorna. Utan att samtidigt presentera
              den långsiktiga finansieringen blir detta tomma ord rakt ut i
              luften.
            </seg>
          </u>
          <note type="speaker" n="0ad51e53">
            Anf. 198 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-ca9426ac1d9fcd17-3" n="5d0ce38f">
            <seg n="77a1bcc3">
              Fru talman! Riksdag och regering beslutade 2000 om en nationell
              handlingsplan för utveckling av hälso- och sjukvården. Efter att
              ha lagt ned större delen av Sveriges försvar fick man 9 miljarder
              kronor som man skulle satsa på kommuner och landsting, inte minst
              när det gäller äldre, psykiskt sjuka och barn.
            </seg>
            <seg n="8e56bd8e">
              Den har nu utvärderats, och Socialstyrelsen skriver att en samlad
              bedömning är att handlingsplanen inte har haft någon större påverkan
              på utvecklingen av hälso- och sjukvården, snarare är det telefontillgängligheten
              som har ökat i Sveriges land.
            </seg>
            <seg n="4afb908a">
              När man tittar på äldre skriver man att trots att den psykiska
              ohälsan hos äldre kan betraktas som ett folkhälsoproblem är behandlingen
              av psykiskt sjuka och äldre fortfarande det mest utsatta området
              trots hela denna satsning.
            </seg>
            <seg n="0ac4412f">
              Riksrevisionen har tittat på de tillgänglighetspengar som regeringen
              har satsat. Man skriver att det är ett kravlöst resurstillskott
              till landstingen.
            </seg>
            <seg n="4f609f35">
              Hur tolkar Conny Öhman detta?
            </seg>
          </u>
          <note type="speaker" n="9225904a">
            Anf. 199 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-3" n="c6ce4aec">
            <seg n="58686e3b">
              Fru talman! Jag ska gärna hålla med på en punkt, nämligen att
              en del landstings efterlevnad av den nationella handlingsplanen
              för hälso- och sjukvården lämnar en del övrigt att önska. Det
              tycker jag också när vi tittar på hur utbyggnaden av primärvården
              och stödet till psykiatrin ser ut.
            </seg>
            <seg n="e2efb218">
              Däremot kan man konstatera att under de här åren har produktionen
              av de allra flesta behandlingar, operationer och så vidare hela
              tiden kontinuerligt ökat. Om man tittar på gråstarroperationer,
              höftledsproteser, hjärtkirurgi och så vidare kan man se att produktionen
              av sjukvård ökar hela tiden. Jag tycker att det är alldeles utomordentligt
              att det är på det sättet.
            </seg>
          </u>
          <note type="speaker" n="0318b1c3">
            Anf. 200 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-ca9426ac1d9fcd17-4" n="5d0ce38f">
            <seg n="ee6fffa9">
              Fru talman! Det är väl inte heller obekant för Conny Öhman att
              vi har kunnat öka produktionen av starroperationer för att man
              har anlitat privata vårdgivare, annars hade man aldrig kunnat
              producera så många operationer som man gör i dag.
            </seg>
            <seg n="1019243c">
              När det gäller sjukvården och högkostnadsskyddet har Conny Öhman
              helt rätt. Men vi vill inte stänga ute svaga, arbetslösa och sjuka
              i en fortsatt utsatt situation och miljö och i ett fortsatt bidragsberoende.
              Vi vill faktiskt hjälpa dem att komma tillbaka till arbete, att
              komma till doktorn i tid så att de kan få rehabilitering, bli
              friska och förtjäna sina egna pengar.
            </seg>
          </u>
          <note type="speaker" n="780c0ae7">
            Anf. 201 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-4" n="c6ce4aec">
            <seg n="9ff21662">
              Fru talman! Ökningen av produktionen har skett på två sätt. Det
              har skett genom att man har utökat produktionen hos de landstingsdrivna
              enheterna, och det har skett genom att man i vissa sammanhang
              har tecknat vårdavtal med privata vårdgivare. Det är väl inget
              fel med det? Ingen socialdemokrat som jag känner har sagt att
              det ska vara förbjudet, att det inte ska vara möjligt och att
              man inte ska utnyttja den möjligheten. Det står till och med i
              den nationella handlingsplanen att man ska utnyttja den möjligheten.
              Det stod i propositionen när vi antog driftsformer för sjukhusen
              att man ska kunna utnyttja privata vårdgivare på det sättet.
            </seg>
            <seg n="18f42faa">
              Det där är moderat propaganda och ingenting annat, Cristina Husmark
              Pehrsson.
            </seg>
          </u>
          <note type="speaker" n="bc99f756">
            Anf. 202 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-8" n="d0cd3635">
            <seg n="d6dcace0">
              Fru talman! Det är alltid spännande att höra majoritetens företrädare.
              Man målar och talar om statistik. Det gör ju statsministern också.
              Efter att vi har haft de här samtalen i dag känns det ganska förskräckligt
              att man nöjer sig med att visa statistik och säger: Jo, det finns
              väl ett och annat som kan bli bättre.
            </seg>
            <seg n="b0c2e9cd">
              Det tycker jag är problematiskt.
            </seg>
            <seg n="f0f0ed1e">
              Sedan vill Conny Öhman vara modern. Det ska vara moderna lagar.
              Men vad är det för modernt med att skriva propositioner om stopplagar
              när alla fackförbund inom vården, Läkarförbundet, Vårdförbundet,
              Kommunal och andra, vill ha olika alternativ att välja på? Vad
              är det för modernt med att säga: Nej, stopp och belägg!
            </seg>
            <seg n="e70cc4b4">
              Den kunskapstillväxt som vi så väl behöver, och där vi har mycket
              att ge, ska vi ta stryptag på. Hur går det ihop om man vill vara
              modern?
            </seg>
          </u>
          <note type="speaker" n="590a4630">
            Anf. 203 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-5" n="c6ce4aec">
            <seg n="d4e149f0">
              Fru talman! Jag tycker att det är ganska modernt att ha en lagstiftning
              som säger att man inte ska ha några gräddfiler i vården. Det är
              en av de viktiga saker som regleras i den lagstiftning som Chatrine
              Pålsson hänvisar till. Tycker Chatrine Pålsson något annorlunda
              på den punkten får hon väl försöka torgföra den idén, men för
              mig är det alldeles modernt att säga på det sättet. Jag förstår
              inte riktigt invändningen på den punkten.
            </seg>
          </u>
          <note type="speaker" n="8fdd36ac">
            Anf. 204 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-80125725afce7baa-9" n="d0cd3635">
            <seg n="f26b26fb">
              Fru talman! Gräddfiler har vi i dag, Conny Öhman. Jag ska ge
              honom ett färskt exempel. Två familjer hade bekymmer med sina
              barn och trodde att de hade någon neuropsykiatrisk sjukdom. Den
              ena familjen hade pengar detta var i Helsingfors och kunde betala
              själva. De fick en diagnos för sitt barn på tre månader. Det kostade
              20 000. Den andra familjen hade inga pengar och fick vänta tre
              och ett halvt år. Och detta hände trots att vi har en socialdemokratisk
              regering som säger sig vilja se till att det inte finns några
              gräddfiler.
            </seg>
          </u>
          <note type="speaker" n="79dd12b0">
            Anf. 205 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-6" n="c6ce4aec">
            <seg n="d117783f">
              Fru talman! Jag håller med om att det finns vårdområden där väntetiderna
              och köerna är alldeles för långa, Chatrine Pålsson. Att man kan
              köpa helt privat vård där inte samhällets medel är inblandade
              har vi aldrig tänkt oss att reglera över huvud taget. Det finns
              en sådan marknad om man har oerhört mycket pengar.
            </seg>
            <seg n="bcca4d76">
              Det viktiga för oss är att använda de skattemedel vi har till
              den här sektorn på ett rättvist sätt så att det inte finns några
              gräddfiler inom den sektorn.
            </seg>
          </u>
          <note type="speaker" n="dc8b3e22">
            Anf. 206 ELINA LINNA (v) replik:
          </note>
          <u who="elina_linna_f9793a" xml:id="i-3bd639005398304b-6" n="aa8cef69">
            <seg n="9b825e0a">
              Fru talman! Lika vård på lika villkor står det i hälso- och sjukvårdslagens
              portalparagraf. Men vill vi ha lika vård på lika villkor för alla
              som finns i vårt land? Det verkar inte så. Regeringen förbereder
              nu en särlagstiftning för hälso- och sjukvård för asylsökande.
              Nu är inte Conny Öhman minister, men jag passar på att ställa
              en fråga till Conny Öhman om den särlagstiftningen.
            </seg>
            <seg n="2da47135">
              Varför behövs det en särlagstiftning om hälso- och sjukvård för
              asylsökande?
            </seg>
          </u>
          <note type="speaker" n="fe66ada2">
            Anf. 207 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-7" n="c6ce4aec">
            <seg n="62dd39fe">
              Fru talman! Jag ska gärna erkänna att jag inte har tagit del
              av det förslaget till lagstiftning. För mig är det viktigt att
              man får den akuta medicinska insats man behöver när man vistas
              i det här landet. Däremot ställer det sig svårare att säga till
              människor att komma hit och söka asyl, och sedan har de rätt till
              alla planerade ingrepp och annat som de kan tänkas vilja ha. Men
              jag ska ärligt säga att jag inte är expert på detta område och
              vill inte gå djupare in i frågan. Jag har inte läst den promemorian.
            </seg>
          </u>
          <note type="speaker" n="a3d17369">
            Anf. 208 ELINA LINNA (v) replik:
          </note>
          <u who="elina_linna_f9793a" xml:id="i-3bd639005398304b-7" n="aa8cef69">
            <seg n="7953f4f4">
              Fru talman! Enligt nuvarande lagstiftning får asylsökande akutsjukvård.
              Barnen får också hälso- och sjukvård. Men det som förvånar mig
              är att man nu anser sig behöva ha en särlagstiftning bara för
              den här gruppen och att lagen också förbereds på Utrikesdepartementet.
            </seg>
          </u>
          <note type="speaker" n="77b17060">
            Anf. 209 CONNY ÖHMAN (s) replik:
          </note>
          <u who="conny_ohman_dab026" xml:id="i-19dc80961bd5f43d-0" n="c6ce4aec" next="i-75c928f52a204771-0">
            <seg n="e1e52680">
              Fru talman! Tyvärr, Elina Linna, jag har inte tagit del av promemorian
              så jag kan inte kommentera den ytterligare.
            </seg>
          </u>
          <note n="956f4646">
            Anf. 210 ANNE MARIE BRODÉN (m) replik:
          </note>
          <u who="conny_ohman_dab026" xml:id="i-75c928f52a204771-0" n="c6ce4aec" prev="i-19dc80961bd5f43d-0">
            <seg n="0ab1fa30">
              Fru talman! Jag ska gärna hålla med Conny Öhman om att vi behöver
              ha en långsiktig diskussion. Vi behöver också belysa sjukvården
              på ett ärligt och riktigt sätt. Det finns saker som är väldigt
              bra i svensk sjukvård. Man brukar säga att vi är både bäst och
              sämst. Vad vi är bra på har Conny Öhman sagt, men vad vi är sämst
              på handlar om detta med tillgänglighet, köer, långa väntetider
              och inte minst detta med valfrihet.
            </seg>
            <seg n="6cb4ed7f">
              Nu har vi hört Elina Linna beskriva vad Vänsterpartiet tycker
              om olika alternativ i vården. Offentlig verksamhet ska vara det
              enda som gäller, säger Vänsterpartiet.
            </seg>
            <seg n="9d6425c2">
              Då frågar jag Conny Öhman, som samarbetar med Vänsterpartiet:
              Vad blir det av de vackra orden om att vi ska ha alternativ i
              vården när Vänsterpartiet så tydligt är emot det?
            </seg>
          </u>
          <note type="speaker" n="a50890b1">
            Anf. 211 CONNY ÖHMAN (s) replik:
          </note>
          <u who="conny_ohman_dab026" xml:id="i-19dc80961bd5f43d-1" n="c6ce4aec" next="i-75c928f52a204771-1">
            <seg n="f274bfbb">
              Fru talman! När riksdagen antog den nationella handlingsplanen
              för några år sedan var inte Vänsterpartiet med på vagnen, utan
              då var det borgerliga partier som var med på vagnen tillsammans
              med oss. Förslaget om lagen som reglerar offentligt finansierade
              sjukhus var en samverkansproposition tillsammans med Vänsterpartiet
              och Miljöpartiet. Vi står för den socialdemokratiska linjen i
              de här sammanhangen och försöker självfallet få bredast möjliga
              uppslutning bakom den.
            </seg>
            <seg n="a85fb0fc">
              När det sedan gäller vårdgarantin är det faktiskt så att eftersom
              vi just nu har ett läge då landstingen har sin ekonomi under kontroll,
              då vi har en skatteunderlagstillväxt för sjukvårdshuvudmännen
              och då staten kan ge ytterligare statsbidrag till landstingen
              så vågar vi socialdemokrater införa en vårdgaranti, därför att
              nu finns de faktiska möjligheterna att också leva upp till den
              lagen. Det var något helt annat i början av 90-talet, då de borgerliga
              valde ut elva eller tolv diagnoser och alla resurser flyttades
              från alla andra vårdområden till just dessa diagnosområden. Nu
              ska det här gälla rakt av.
            </seg>
          </u>
          <note n="d58ae237">
            Anf. 212 ANNE MARIE BRODÉN (m) replik:
          </note>
          <u who="conny_ohman_dab026" xml:id="i-75c928f52a204771-1" n="c6ce4aec" prev="i-19dc80961bd5f43d-1">
            <seg n="08139ea2">
              Fru talman! Ja, det är väldigt bra. Vi har hört alla vackra ord.
              I handlingsplanen fanns alternativa driftsformer. Conny Öhman
              säger att han inte känner någon socialdemokrat som är emot detta.
              Jag kan berätta att det vanligaste runtom i landet just är att
              man samarbetar i landstingen med Vänsterpartiet och Miljöpartiet,
              och där är man väldigt mycket emot detta. Det ser man också av
              uppföljningen: Det har inte blivit så mycket av den där handlingsplanen.
            </seg>
            <seg n="9bb818d4">
              Då är min fråga tillbaka till Conny Öhman: Om vi nu är sämst
              på tillgänglighet, är det då inte dags att skrota stopplagen och
              mena allvar med att man ska släppa in olika aktörer, eftersom
              det är just då vi kan få vårdgarantin att fungera?
            </seg>
          </u>
          <note type="speaker" n="12cbf727">
            Anf. 213 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-8" n="c6ce4aec">
            <seg n="7093e539">
              Fru talman! Vi är definitivt inte sämst på tillgänglighet. Jag
              skulle kunna räkna upp många länder där det är mycket sämre tillgänglighet,
              där folk inte ens har ekonomi att ställa sig i kö för att efterfråga
              sjukvården. Det ingångsvärde som Anne Marie Brodén använder vill
              jag alltså definitivt inte godkänna. Så ser inte bilden av svensk
              sjukvård ut.
            </seg>
            <seg n="fc719bd0">
              Det är så att socialdemokratiskt styrda landsting använder sig
              av privata vårdcentraler med vilka man skriver vårdavtal, av privata
              läkare med vilka man skriver vårdavtal och av privata kliniker
              för att korta köer. Detta är dagens verklighet, Anne Marie Brodén.
            </seg>
          </u>
          <note type="speaker" n="05225f7e">
            Anf. 214 LARS-IVAR ERICSON (c) replik:
          </note>
          <u who="unknown" xml:id="i-6adb458aec041830-23" n="2b211149">
            <seg n="7c63b0e9">
              Fru talman! Vi har lyssnat till Conny Öhmans beskrivning av den
              svenska sjukvårdens förträfflighet. Jag kan hålla med om att när
              det gäller akutsjukvård får vi ett gott omhändertagande. Men det
              finns också andra grenar som tyvärr inte fungerar lika bra. Jag
              tänker på vården av dem som drabbas av demens. Jag undrar om Conny
              Öhman har några åsikter om hur den skulle kunna bli bättre.
            </seg>
            <seg n="8604d5cd">
              I det sammanhanget vill jag också ta upp frågan om vetenskaplig
              forskning om sjukdomar. Det är så att den neurovetenskapliga forskningen
              i Sverige är väldigt dåligt tillgodosedd. I Amerika anslås 1 000
              kr per person till neurovetenskaplig forskning, men i Sverige
              har vi bara 100 kr per person till denna viktiga forskning. Jag
              undrar om Conny Öhman är beredd att verka för att vi ska få mera
              pengar till forskning om neurovetenskapliga problem.
            </seg>
          </u>
          <note type="speaker" n="29f95ac1">
            Anf. 215 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-9" n="c6ce4aec">
            <seg n="7fe1cd96">
              Fru talman! Jag hör direkt vilken artikel i tidningarna häromdagen
              som Lars-Ivar Ericson har läst. Det är så att av 100 % av medicinsk
              forskning i världen bedrivs 1 % av den medicinska forskningen
              i Sverige. 99 % bedrivs på andra håll i världen. Det som är allra
              viktigast är att svenska forskare kan ta till sig den kunskapsutveckling
              som sker i andra delar av världen. Vi kan inte själva som ett
              litet land bedriva forskning i världsklass i alla medicinska discipliner.
            </seg>
            <seg n="55df3af2">
              När det gäller demens är det oerhört viktigt att människor får
              rätt diagnos, och de som får diagnosen demens ska självfallet
              få bästa möjliga omhändertagande. Därför är det så fel att använda
              resurserna som Centerpartiet föreslår, nämligen att man ska ha
              läkarintyg från första dagen. Det är en fullständigt felaktig
              prioritering om man faktiskt vill hjälpa de demenssjuka.
            </seg>
          </u>
          <note type="speaker" n="4bfef99e">
            Anf. 216 LARS-IVAR ERICSON (c) replik:
          </note>
          <u who="unknown" xml:id="i-6adb458aec041830-24" n="2b211149">
            <seg n="a9353a73">
              Fru talman! En viktig fråga när det gäller demens är också omhändertagandet
              av de yngre och medelålders dementa. Är det verkligen rimligt
              att det är som i dag? Om en ung eller medelålders människa drabbas
              av demens så ska hon eller han placeras på ett boende tillsammans
              med 8090-åringar. Vi behöver alltså få en mycket större acceptans
              för att det finns unga och medelålders dementa som behöver en
              annan typ av boende.
            </seg>
          </u>
          <note type="speaker" n="cf20713d">
            Anf. 217 CONNY ÖHMAN (s) replik:
          </note>
          <u who="conny_ohman_dab026" xml:id="i-dabadda45352d912-10" n="c6ce4aec">
            <seg n="6671b2e2">
              Fru talman! Jag instämmer till hundra procent i den sista synpunkten.
            </seg>
          </u>
          <note type="speaker" n="41ea54b4">
            Anf. 218 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-e5bb3f9c038b78f5-0" n="1b9579d9">
            <seg n="8a8a39d6">
              Fru talman! Jag har valt att tala om ungdomsfrågor. Jag vet inte
              riktigt varför det ämnet har hamnat under sjukvård och sociala
              frågor. Kanske är det för att många, tyvärr, ser ungdomar i högre
              grad som ett problem än som en tillgång. Jag hoppas att det inte
              gäller här i riksdagen utan att placeringen mer är uttryck för
              brådska. Men jag ska försöka ta upp en del av problemen också.
            </seg>
            <seg n="a1f3058b">
              Det är sant att unga människor beskrivs som problem, inte minst
              i medierna. De röker för mycket, de dricker för mycket, de rör
              sig för lite och dessutom är det många av dem som inte röstar
              i valen. I själva verket är det faktiskt tvärtom. Det finns väldigt
              mycket styrka hos våra unga. Det finns vilja, kraft och nyfikenhet,
              även hos dem, och kanske framför allt hos dem, som vi ibland slarvigt
              kallar för värstingar.
            </seg>
            <seg n="1bc20c6c">
              Men ett av de allvarligaste problemen som jag och många andra
              som har arbetat med ungdomsfrågor ser är vuxnas rädsla för unga.
              Vad unga människor ofta säger är att de saknar kontakt med vanliga,
              vettiga vuxna. Inte främst med dem som är anställda för att möta
              unga, utan med dem som gör det frivilligt, inte minst inom frivilligorganisationerna,
              utan att få betalt för det. Jag kommer att återkomma till det
              lite senare.
            </seg>
            <seg n="5203dcb4">
              Fru talman! I dag är ungefär 130 000 ungdomar inskrivna på arbetsförmedlingarna
              i Sverige. Det är fler än invånarna i hela Blekinge län. Hur stort
              mörkertalet sedan är vet ingen, därför att många unga bryr sig
              inte ens om att anmäla sig hos arbetsförmedlingen eftersom de
              inte tror att det är någon större idé. Arbetslösheten finns nu
              också inom alla grupper unga, bland nyutexaminerade akademiker
              med bra betyg och höga studieskulder lika väl som bland avhoppade
              gymnasieelever. De som har pluggat vet att kunskap har ett bästföredatum
              och att arbetslöshet dessutom slår extra hårt mot unga människor.
              Och eftersom nyckeln in i vuxenvärlden är ett riktigt jobb är
              det här faktiskt snudd på en katastrof.
            </seg>
            <seg n="983c6aa1">
              Vad gör då regeringen? Jo, man satsar 4 miljoner på fem så kallade
              navigatorcenter. Tanken att samordna resurser är nog bra, men
              hur många utom möjligen vår ungdomsminister tror att ett ökat
              samarbete mellan socialtjänst, arbetsförmedling och föreningsliv
              kommer att leda till fler jobb? För det är det som dessa navigatorcenter
              ska arbeta med.
            </seg>
            <seg n="23c01107">
              Trots att flera miljarder satsas på så kallade arbetsmarknadsåtgärder
              är det många unga som inte får jobb. Jobb skapas genom att det
              finns fler som vill anställa eller fler som vill starta företag,
              och då vet vi att Sveriges placering i det avseendet inte är särskilt
              mycket att skryta med den är inte särskilt smickrande.
            </seg>
            <seg n="dbba6734">
              Fru talman! Den här eftermiddagen har vi också debatterat sociala
              frågor. Då vill jag gärna ta upp något som länge varit en flick-
              eller kvinnofråga, men som nu också blivit aktuellt för pojkar
              och unga män. Det handlar om anorexi och bulimi. Debutåldern sjunker.
              Nu rapporterar man om 910-åringar som dyker upp på ätstörningsklinikerna
              med fullt utvecklad anorexi. Och hur laddat detta är visas av
              att till och med så kallade sundhetsveckor kan sätta i gång den
              här typen av problem: bantning, och därmed ätstörningar.
            </seg>
            <seg n="085664ac">
              Enligt Riksidrottsförbundet har det inte hänt särskilt mycket
              inom forskningen de senaste 50 åren. Behandlingsresultaten, skriver
              man, är i dag på ungefär samma nivå som på 50-talet. Jag tror
              faktiskt inte att det är fullt så illa, men uppenbart är att fler
              får ätstörningar och att det är svårt att få rätt vård. Kötiderna
              är långa. Det vet jag av egen erfarenhet. Inom den ideella stödföreningen
              Anorexi/Bulimi-Kontakt, där jag också är aktiv, räknar man med
              närmare 300 000 personer enbart i Sverige.
            </seg>
            <seg n="f630f6f0">
              Monica Renstig har för Svenskt Näringslivs räkning undersökt
              tillgänglighet, bemötande och väntetider på 100 kliniker i Sverige.
              Det har handlat om bröstcancer och en del annat, men också om
              anorexi. Resultatet är förskräckande. Väntetiden för behandling
              av anorexi var för de fyra kliniker som över huvud taget svarade
              på enkäten 17 veckor. Andra kliniker vågade inte ens ge sig på
              att skatta väntetiderna.
            </seg>
            <seg n="5a63906d">
              Detta med anorexi och bulimi smittar. Det vet man på skolorna
              där man kan se hur det hela vandrar runt, och det vet man också
              på de få ätstörningskliniker som finns.
            </seg>
            <seg n="a88afaea">
              Fråga runt bland vänner och bekanta och ni kommer att upptäcka
              att detta finns överallt. Till och med de som har gravt underviktiga
              tonårsdöttrar kan, när de desperat söker hjälp, få höra att de
              inte är tillräckligt sjuka trots att de kanske bara väger 40 kilo.
              Och de som fyllt 20 år kan få höra att de är för gamla för att
              få tid på någon av de alltför få ätstörningskliniker som finns
              i Sverige i dag.
            </seg>
          </u>
          <note type="speaker" n="ea2f6b57">
            Anf. 219 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-2d836c77f7938710-0" n="bf483601">
            <seg n="385c67d0">
              Fru talman! En av de vägledande principerna för svensk alkoholpolitik
              har under de senaste hundra åren varit den så kallade desintresseringsprincipen,
              det vill säga att man ska begränsa de kommersiella intressenas
              inflytande över alkoholhanteringen.
            </seg>
            <seg n="d723b0cd">
              Det är ganska naturligt för den som betraktar marknadsekonomin
              som ett medel för ökat välstånd och inte som en överordnad religion
              som ska tillämpas i alla sammanhang att hålla undan kommersiella
              intressen, dynamiska krafter som privat vinstintresse och konkurrens
              från sektorn alkohol, som man vill ska minska i omfattning.
            </seg>
            <seg n="4616a155">
              EU-anslutningen, som har många fördelar, har också haft ett fåtal
              nackdelar, däribland en försvagning av den svenska alkoholpolitiken
              som lett till att vi i dag dricker drygt 30 % mer än vi gjorde
              när vi kom med i EU. En av orsakerna till detta är ett ökat spelrum
              för kommersiella intressen.
            </seg>
            <seg n="e439590f">
              Jag tror inte att jag överdriver om jag säger att det knappast
              går en dag utan att man i något av våra medier får se exempel
              på att de kommersiella intressena systematiskt arbetar för åtgärder
              som leder till ökad alkoholkonsumtion och därmed ökade skador.
              Ibland kan det vara fråga om rimliga åtgärder, ibland är de mindre
              vettiga, men de går alltid i samma riktning. De ska leda till
              mer konsumtion och ger då naturligtvis också mer skador.
            </seg>
            <seg n="e0153536">
              Jag vill fästa kammarens och även andras som kanske lyssnar uppmärksamhet
              på att Världshälsoorganisationens Europaorganisation hade ett
              möte i Bukarest i september där man antog en resolution om alkoholpolitiken.
              Veckorna före beslutet drog de europeiska bryggerierna i gång
              en intensiv lobbykampanj alkoholkapitalet är numera internationellt
              mycket välorganiserat för att påverka regeringarna.
            </seg>
            <seg n="97b9d005">
              Jag vill för kammaren visa upp ett dokument som den europeiska
              bryggareföreningen skickade ut till sina medlemmar. Och vad ville
              de? Jo, de ville från resolutionen ta bort en hänvisning till
              att handelspolitiska överenskommelser måste ta hänsyn till effekterna
              på folkhälsan. De ville undergräva Världshälsoorganisationens
              förtroende för rapporten Alkohol ingen vanlig vara, som gjorts
              av femton av världens främsta alkoholforskare, för att de rekommenderar
              höga alkoholskatter, begränsning av tillgängligheten och annat
              sådant som industrin inte gillar. Dessutom ville de att industrin
              skulle få ett större inflytande över alkoholpolitiken.
            </seg>
            <seg n="6f8edd0e">
              Det är glädjande att kunna konstatera att den lobbykampanjen
              misslyckades. Inget av förändringarna gjordes i resolutionen.
              Det visar dock att man alltid måste vara på sin vakt mot kommersiella
              intressen inom alkoholområdet.
            </seg>
            <seg n="3b3f59a0">
              Även de svenska bryggerierna lobbar, precis som vin- och spritleverantörerna.
              De arbetar för sänkta skatter. De säger nej till den särskilda
              skatten på alkoläsk som regeringen kommer att föreslå. De säger
              nej till höjd åldersgräns på restaurang, vilket regeringens utredare
              föreslagit, och de vill ha ökade möjligheter att göra reklam.
            </seg>
            <seg n="1728e0f1">
              Vi i Folkpartiet är öppna för att en skattesänkning kan bli nödvändig,
              men det jag vill reagera mot är den panikagitation som pågår på
              detta område. Hela det här året har Systembolagets försäljning
              ökat, inte minskat, och resandeinförseln har minskat, inte ökat.
              Det tog emellertid hela nio månader innan detta uppmärksammades
              i medierna eftersom det inte stämmer med den mediala dramaturgin,
              utan där ska man hela tiden tala om att försäljningen flyttar
              utomlands och att svensk alkoholpolitik håller på att gå under.
            </seg>
            <seg n="5c48124f">
              Sedan alkoholskatten på starköl sänktes 1997 har försäljningen
              av starköl i Systembutikerna i själva verket ökat med 70 %, alltså
              med 70 miljoner liter. Och i år har den ökat med ytterligare 3,5
              %. Det räcker emellertid inte för svenska bryggerier. De har nämligen
              fått en minskad lättölsförsäljning och en minskad försäljning
              av obeskattad starköl. Därför måste de kompenseras genom sänkt
              starkölsskatt så att de kan få mer alkohol såld.
            </seg>
            <seg n="63fb33f8">
              Min slutsats, fru talman, blir att vi gärna kan ha en dialog
              med de kommersiella intressena, men vi ska vara medvetna om att
              de har andra intressen än folkhälsointressen. Därför bör de heller
              inte ha inflytande över folkhälsopolitiken.
            </seg>
            <seg n="14b8883f">
              Alkoholindustrin vill ha information, säger de. Det är klart
              att de kan kosta på sig detta för de vet att information som inte
              är kopplad till åtgärder inte har så stor verkan. Så visst kan
              de flagga med att de vill ha information. Men att vidta åtgärder
              som får verkan motsätter de sig nästan alltid. De har heller ingen
              trovärdighet när de säger att de vill ha en minskad alkoholkonsumtion
              eftersom 10 % av konsumenterna står för ungefär halva försäljningen.
            </seg>
            <seg n="dc3b2c9a">
              Världshälsoorganisationen har visat att man kan klara av att
              utforma en bra politik utan att lyssna på industrin. Tyvärr är
              det inte på samma sätt inom EU. Jag skulle önska att vi i Sverige
              arbetade för att alkoholindustrin ska få ungefär samma inflytande
              över alkoholpolitiken som tobaksindustrin har över tobakspolitiken.
            </seg>
          </u>
          <note type="speaker" n="b531ad36">
            Anf. 220 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-64ca50daf3b9481e-0" n="4521e1c8">
            <seg n="5f5521a4">
              Fru talman, åhörare, tv-tittare och alla andra! Det finns ett
              antal grupper som det är tyst om, som inte har egen röststyrka,
              som har lägre status och som endast för någon tid får ökad uppmärksamhet
              när medierna larmar om något missförhållande. När sedan medierna
              flyttar fokus till något annat faller dessa grupper in i skuggan
              igen, in i osynligheten.
            </seg>
            <seg n="464b76ab">
              Vi ser det när det gäller personer med psykiska funktionshinder
              som inte själva förmår tala för sig, och vi ser det när det gäller
              missbrukarvården. Ökningen av alkohol- och drogmissbruket har
              varit dramatisk under de senaste tio åren. I dag har vi kanske
              bortåt 30 000 missbrukare av tung narkotika och kanske 70 000
              med ett tungt alkoholmissbruk. Samtidigt har under alla dessa
              år med socialdemokratiskt maktinnehav missbrukarvården fått förfalla.
            </seg>
            <seg n="56637888">
              Som Socialstyrelsens granskningar visat, nu senast granskningen
              2005, är resurserna långt ifrån tillräckliga. Det är svårt för
              den enskilde att över huvud taget få vård. Det är brist på avgiftningsplatser,
              på behandling, på eftervård och samordning samt på psykiatrisk
              vård. Och när missbrukarvård ges är den fragmentarisk i stället
              för den uthålliga process som skulle behövas. Många utsatta människor,
              och inte minst deras anhöriga, känner sig övergivna. De lämnas
              bakom.
            </seg>
            <seg n="3656c579">
              Fru talman! Detta duger inte. Det går inte an. Kristdemokraterna
              har sedan förra året begärt en vårdgaranti. Den som är i behov
              av vård för sitt missbruk måste också få det. För att missbrukarvården
              ska ha effekt fordras resurser. Missbrukarvårdens alla delar måste
              återupprustas och bli uthålliga. Det gäller socialtjänsten, psykiatrin,
              avgiftningen och den slutna och öppna kriminalvården. Dessutom
              måste frivilligorganisationerna ges det förtroende de är värda.
            </seg>
            <seg n="179eb170">
              För att klara detta anslår Kristdemokraterna 9 miljarder kronor
              mer till kommuner och landsting under de kommande två åren än
              vad vänstersidan gör samt 200 miljoner kronor till frivilligorganisationerna
              20062007.
            </seg>
            <seg n="6383dedc">
              Frågan är nu om vänstersidan menar allvar med den uthållighet
              som krävs för att detta ska göra skillnad i missbrukarvården.
              Vi välkomnar att det för i år och för nästa år finns anslag som
              är väsentligt större än tidigare, men frågan är: Var är uthålligheten?
            </seg>
            <seg n="b20e09a1">
              För 2006 trappar vänstersidan ned anslagen till psykiatrin, och
              man minskar insatserna för alkohol- och narkotikapolitiska åtgärder,
              från 265 miljoner kronor i år till 249 miljoner kronor 2006. Ingen
              tror att ett uppblåst anslag under ett eller två år ska ordna
              upp tio års försummelser. Det krävs flera års uthålligt arbete,
              och den regerande majoriteten måste hålla i det för att det ska
              bli skillnad.
            </seg>
            <seg n="61233661">
              Pengarna kan vara bortkastade om det inte finns ett genomtänkt,
              beslutsamt program för hur vårdgarantin ska utformas. En behandlingsplan
              måste upprättas. En lots ska följa den enskilde genom inslag av
              tvång och öppenvård, oavsett vilken samhällsinstans som för ögonblicket
              är huvudman kommun, landsting eller stat. Och där behandling ska
              bedrivas måste det finnas kompetent personal.
            </seg>
            <seg n="7d1acd49">
              Som en del i vårdgarantin måste effektiv behandling, till exempel
              underhållsbehandling med läkemedel som metadon eller subutex,
              kunna ges i hela landet. Det är omoraliskt med den narkotikadöd
              som finns i dag, som orsakas av att missbrukare inte i tid får
              metadon eller subutex. I vissa delar av landet finns det köer
              på ett till ett och ett halvt år. De måste bort.
            </seg>
            <seg n="6d996d06">
              Den lika vård i hela landet och behandling efter behov som vänstersidan
              brukar tala om var är den? Det kan man undra, Elina Linna och
              Conny Öhman. Den föreligger ju inte alls på det här området. Det
              är i själva verket en lotteriverksamhet: Det beror på var man
              bor om man ska få adekvat behandling för sitt drogmissbruk.
            </seg>
            <seg n="688560a6">
              Det råder oenighet när det gäller hur mycket metadon och subutex
              man ska vara beredd att ge i olika skeden av missbruket. Men de
              köer som föreligger med dagens kriterier måste bort. Är vänstersidan
              beredd att på allvar införa en vårdgaranti för missbrukare? Och
              är vänstersidan beredd att radera köerna till underhållsbehandling
              med metadon eller subutex?
            </seg>
            <seg n="3198219e">
              Kerstin Wigzell har presenterat ett förslag till behandlingsgaranti
              där statsbidrag används för att lokala behandlingsgarantier ska
              utfärdas. Det är en god ansats, tycker vi, men det är inte nog
              att, som utredningen tycks mena, överlåta till den enskilda kommunen
              att avgöra om garantin ska komma till stånd. Menar vi allvar med
              vårdgarantin måste den vara utformad som vårdgarantin för hälso-
              och sjukvården, det vill säga att den ska omfatta hela landet
              och innebära allas lika rätt.
            </seg>
            <seg n="b204613e">
              Vård- eller behandlingsgaranti är naturligtvis inte heller någon
              trollstav missburkarens kärlek eller sug efter drogen kan förhindra
              eller förstöra den ambitiösaste missbrukarvård. Men vi kan definitivt
              göra det bättre med tillräcklig beslutsamhet. Det har Danmark
              visat med sin vårdgaranti, och varför skulle inte Sverige kunna
              göra bättre?
            </seg>
            <seg n="9c266ab5">
              Fru talman! I mitt inlägg har jag fokuserat på missbrukarvården,
              men än viktigare är förstås att vi kan stävja ingången och minska
              nyrekryteringen. Det får vi anledning att återkomma till många
              gånger i denna kammare.
            </seg>
          </u>
          <note type="speaker" n="919d15e5">
            Anf. 221 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-3fe9384feeeb053e-0" n="a5027833" next="i-66771be005915156-0">
            <seg n="31555bb4">
              Fru talman! Förra veckan fick jag en tingsrättsdom i min hand.
              Det var en dom i en vårdnadstvist där domstolen totalt har struntat
              i att göra någon bedömning av risken för barnet, risken att bli
              utsatt för kränkningar, våld och övergrepp, en dom där domstolen
              struntat i att ta reda på barnets åsikter, vad barnet tycker och
              känner. Detta är dessvärre inte första gången.
            </seg>
            <seg n="b2fe6f69">
              På mitt skrivbord har jag en hög av domar och vårdnadsutredningar
              där barnet, det barn som är huvudperson för föräldrarnas tvist,
              är osynligt helt osynligt. Den högen blir bara större och större,
              den växer för varje vecka som går. Barnen blir bara mer och mer
              osynliga. Så ska det väl inte vara?
            </seg>
            <seg n="210aacdc">
              Det är först och främst om barnen jag ska prata i dag, de barn
              som osynliggjorts och nonchalerats av domstolar och socialnämnder.
              Jag ska inte berätta om alla de enskilda fall som fyller mitt
              skrivbord, men ni ska veta att det är oerhört svårt att låta bli.
              Jag ska inte heller berätta om alla de förtvivlade föräldrar som
              ringt och mejlat mig för att berätta om de kränkningar som socialtjänst
              och domstolar utsatt dem för, om det dåliga bemötande de fått
              från myndigheterna när de sökt hjälp för sina barns skull, om
              mammor som flytt med barnet, då pappan utsatt barnet för övergrepp
              mammor som därför dömts till vite och även förlorat vårdnaden,
              om pappor som inte blir trodda när de berättar att mamman utsatt
              barnet för vanvård. Allt det här är verklighet och konsekvenser
              av vår svenska vårdnadslagstiftning.
            </seg>
            <seg n="44a38390">
              Jag vill berätta om en liten flicka som heter Jacqueline och
              är åtta år i dag. Jacqueline var under många års tid mycket rädd
              för att hon skulle behöva flytta till sin pappa som hon aldrig
              bott med förutom under en mycket kort period som spädbarn.
            </seg>
            <seg n="210784d3">
              I vårdnadsutredningen som gjordes hördes Jacquelines röst inte
              alls. I domstolen tog man ingen hänsyn till hur hon ville ha sitt
              liv. Man bortsåg helt från hennes rädsla, man gjorde henne till
              ett av de osynliga barnen. I dag slipper Jacqueline tack och lov
              att vara rädd. I dag kan hon gå till skolan. I dag kan hon gå
              till läkaren om hon behöver, vilket hon inte fick så länge hon
              levde undangömd med sin mamma. Men det tog många år innan domstolen
              faktiskt såg Jacqueline, hon som ändå varit huvudpersonen i så
              många och långa vårdnadsprocesser. Det är år som på sätt och vis
              har blivit hennes förlorade barndom.
            </seg>
            <seg n="d8a715f0">
              Jag vet att det finns många barn som fortfarande är rädda precis
              som Jacqueline var förut. Jag visste redan innan jag började ägna
              mig åt den här frågan att det var många barn som for illa men
              inte att de aldrig skulle ta slut. Och varje gång jag tittar på
              högen av domar och utredningar på skrivbordet vet jag att bakom
              varje beslut finns minst ett barn som inte hörs, inte syns eller
              märks.
            </seg>
            <seg n="c115931a">
              Det här är så upprörande, så tragiskt att jag inte finner ord
              för det. Det handlar om barn som inte blir trodda när de berättar
              att en förälder utsätter dem för sexuella övergrepp eller annan
              vanvård, om barn som tvingas leva med en förälder som de är rädda
              för, barn som har hämtats till umgänge av uniformerad polis på
              skolgården. Men framför allt handlar det om barn som inte får
              den respekt de förtjänar från vuxenvärlden, barn vars rättssäkerhet
              och mänskliga rättigheter tagits ifrån dem.
            </seg>
            <seg n="50003fd0">
              Vad händer med en flicka eller pojke som växer upp utan att få
              sina åsikter respekterade, utan att bli tagen på allvar? Barndomen
              är inte bara en transportsträcka till livet som vuxen. Det är
              under barndomen som vi formas till dem vi sedan blir. Det är under
              barndomen som vi lär oss innebörden av begrepp som empati, rättvisa
              och demokrati. Det är då vi ska lära oss att vi ska kunna lita
              på våra medmänniskor.
            </seg>
            <seg n="ec18ba01">
              Jag har under de senaste närmare två och ett halvt åren lett
              en fördjupningsstudie i familjerätt just för att kunna få fördjupad
              kunskap om hur lagstiftningen fungerar, hur lagarna upplevs och
              framför allt hur de tillämpas och varför. Jag kan med fog säga
              att tillämpningen av vårdnadslagstiftningen har havererat. I dag
              är det ingen som lyssnar på barnen. Därför måste lagstiftningen
              ändras. Socialsekreterare, domare och poliser, alla som har förtroendeuppdrag
              i socialnämnderna och som nämndemän i domstolarna, måste lära
              sig att lyssna på barnen. För barnen kommer, trots att de osynliggörs
              i vårdnadstvister, aldrig att sluta berätta.
            </seg>
            <seg n="1b7a4ca3">
              Det finns en rad olika förslag, fru talman, som Vänsterpartiet
              har lagt fram under årets allmänna motionstid. Bland annat föreslår
              vi att barn ska få rätt till medicinsk eller psykiatrisk behandling
              och vård även om en av vårdnadshavarna motsätter sig det. Domstolarna
              och socialnämnderna måste göra riskbedömningar för att barn inte
              ska riskera att utsättas för kränkande behandlingar eller riskera
              att utsättas för någon form av kränkning eller hot.
            </seg>
            <seg n="dd029f71">
              Fru talman! Tingsrätter och domstolar måste upprätta särskilda
              barnprotokoll, där de på ett exakt sätt ska redovisa och motivera
              på vilket sätt domen har tagit hänsyn till barnets bästa. Det
              är några av de förslag som Vänsterpartiet har lagt fram för barnets
              bästa.
            </seg>
          </u>
          <note n="5ede75ba">
            Anf. 222 ANNE MARIE BRODÉN (m):
          </note>
          <u who="tasso_stafilidis_3a55e9" xml:id="i-66771be005915156-0" n="a5027833" prev="i-3fe9384feeeb053e-0">
            <seg n="1d0993f7">
              Fru talman! Vi har diskuterat sjukvårdsproblem men också sociala
              frågor i eftermiddag. Jag vill lyfta upp några viktiga och angelägna
              frågor som handlar om tillgänglighet och vårdgaranti.
            </seg>
            <seg n="38fa258d">
              Vi kan läsa i tidningarna om hur vårdköerna ringlar långa över
              hela landet. Personalen går på knäna, och det rapporteras om dålig
              effektivitet. Operationssalarna står tomma och outnyttjade samtidigt
              som behovet av vård växer. Vi läser i tidningarna varje dag om
              patienter som inte får den vård de har rätt till.
            </seg>
            <seg n="f06c549c">
              Glädjande nog är privata företag på frammarsch. Flera av de stora
              aktörerna ökade sina vinster förra året. Det känns tryggt med
              tanke på att det just är de privata entreprenörerna som bidrar
              till att köerna kortas. Det ser vi flera exempel på runtom i landet.
              Vi i den borgerliga alliansen är övertygade om att mångfald av
              princip är bäst för alla, patienter, personal och inte minst skattebetalare.
              En verksamhet som konkurrerar kommer helt enkelt att vara tvungen
              att erbjuda den bästa möjliga servicen och vården till lägsta
              möjliga pris. Det finns inga motsättningar mellan god hälsovård
              och lönsamhet.
            </seg>
            <seg n="49668776">
              I Sverige, fru talman, uppfattas landstingen som normaltillståndet
              för hur sjukvård ska drivas, och där kan däremot köerna växa i
              oändlighet. Så länge det inte finns någon kortare kö att stå i
              kan patienten inte göra något annat än att vänta. Ett monopol
              är inte en garant för vare sig lågt pris eller god kvalitet. Tvärtom.
              Med bara en vårdgivare blir sjukvården kvar vid den situation
              som råder i dag, det vill säga långa köer, bristande effektivitet
              och stelbenta strukturer. Vänsterkartellen har målat in sig i
              ett hörn.
            </seg>
            <seg n="068a79b1">
              Man förstår trots allt detta, och nu genomför man en vårdgaranti
              den 1 november 2005. 18 dagar kvar! Men för att klara detta behövs
              mer av mångfald. Då kan vi få en dynamisk vårdsektor som utvecklas.
              Då är patienten inte längre ett problem utan någon som snabbt
              ska tas hand om.
            </seg>
            <seg n="e4cf4540">
              Vi har många gånger här i kammaren sagt att en vårdgaranti är
              bra. Vi tycker också att det är bra att många hjälper till att
              bidra till att korta köerna. Men då krävs det att vi inför en
              riktig vårdgaranti.
            </seg>
            <seg n="1f4dfa67">
              Fru talman! Garanti betyder säkerhet, borgen vilket är ett bindande
              löfte. Vänsterkartellens vårdgaranti lever inte upp till detta.
              Patientens rättigheter är fortfarande svaga.
            </seg>
            <seg n="27ea3e63">
              Den kommande vårdgarantin kommer att innebära att det ska ta
              högst 90 dagar från allmänläkarens remiss till dess att patienten
              får träffa en specialistläkare. Sedan ska det ta högst 90 dagar
              från specialistläkarens beslut tills behandling ges. Det innebär
              att den sammantagna maxtiden kan sträcka sig över ett halvår eller
              ännu längre. Det anges nämligen inget maximum för hur lång tid
              allmänläkaren får ta i anspråk för att genomföra sin undersökning.
              Med röntgenremisser, provtagningar, svar som ska anlända från
              labb och återbesök rinner veckorna och väntetiden snabbt undan.
              Det finns inte heller några sanktioner mot den vårdgivare som
              misslyckas med att leva upp till garantin.
            </seg>
            <seg n="6ca089bc">
              Fru talman! Sverige får inte den mera tvingande typ av vårdgaranti
              som är tänkt att fungera bland annat i Storbritannien. Där är
              det tänkt att det ska ta 18 veckor från besöket hos allmänläkaren
              tills behandlingen har inletts. Ambitionen är att undanröja uppskov
              med start av garantitiden till följd av långsamma remisser med
              mera. Den vårdgivare som inte lever upp till garantin riskerar
              att i framtiden mista sin rätt att ta emot offentligt finansierade
              patienter. I Sverige, däremot, kommer vi även fortsättningsvis
              att behöva slåss för rättigheten att få vård i tid trots vårdgarantin
              just för att den inte är en riktig garanti.
            </seg>
            <seg n="aa71df53">
              Fru talman! Vi moderater föreslår en tydlig patienträttighetslag
              som innehåller en vårdgaranti på riktigt med tydlig valfrihet
              att söka vård hos både privata och offentliga aktörer. Först då
              kommer vi att klara att korta ned tiden i väntan och i många fall
              smärta och oro.
            </seg>
            <seg n="5d18bc27">
              En tydlighet mot alla som erbjuder sjukvård, likt den som införs
              i England, behövs. Det är tiden från första mötet till behandling
              som är det viktiga. Det är först då som vi kan prata om en riktig
              vårdgaranti, och det är först då som vi tar köerna på allvar.
            </seg>
            <seg n="20f5c767">
              Vi kunde tidigare i debatten höra att Sverige har både den bästa
              och den sämsta sjukvården. Det sade jag till Conny Öhman. Man
              kan se det i en bilaga till Svenska Dagbladet i går. Där beskrivs
              att vi i många delar har en bra sjukvård i Sverige men att vi
              är sämst när det gäller tillgänglighet. Jag läser att de svenska
              patienterna spenderar mycket tid i köer i väntan på behandling
              och att det är mycket svårt att få träffa sin husläkare med kort
              varsel.
            </seg>
            <seg n="8a44b8ba">
              Fru talman! Med detta vill jag säga att trots löfte om vårdgaranti,
              trots införande av vårdgaranti, blir det ingen riktig garanti.
              Patienterna har inga rättigheter utan får fortsätta att vara beroende
              av vad politikerna bestämmer, tycker och tänker.
            </seg>
            <seg n="04400950">
              Fru talman! Sverige behöver en ny regering.
            </seg>
          </u>
          <note type="speaker" n="a74cd85a">
            Anf. 223 ELINA LINNA (v) replik:
          </note>
          <u who="elina_linna_f9793a" xml:id="i-3511e9eeb925369d-0" n="aa8cef69" next="i-0256403e53453af4-0">
            <seg n="ac28e364">
              Fru talman! Jag tog i mitt anförande upp den ökande ekonomismen,
              som kan innebära ett etiskt dilemma för vårdpersonalen. Jag tänker
              på en händelse i Värmland. Jag vet inte om Anne Marie Brodén känner
              till den.
            </seg>
            <seg n="bb1914d0">
              Ett privat företag som bedriver närsjukvård på en vårdcentral
              hade infört en bestämmelse att patienter som inte kan betala när
              de kommer till en beställd mottagningstid blev stoppade. De fick
              inte komma till mottagningen eftersom de inte hade pengar med
              sig. Det skickades inte någon faktura. De blev stoppade. Personalen
              fick hindra dem att komma till närsjukvården.
            </seg>
            <seg n="879d8490">
              Anser Anne Marie Brodén att det är rätt att göra så? Jag har
              ställt en fråga till ministern, och jag vet att Anne Marie Brodéns
              partikamrat i Värmland försvarar detta.
            </seg>
          </u>
          <note n="ddad7754">
            Anf. 224 ANNE MARIE BRODÉN (m) replik:
          </note>
          <u who="elina_linna_f9793a" xml:id="i-0256403e53453af4-0" n="aa8cef69" prev="i-3511e9eeb925369d-0">
            <seg n="dd1615f4">
              Fru talman! Jag känner inte till det enskilda fallet. Jag kan
              konstatera att det är ett bekymmer med många som inte har pengar
              med sig när de kommer till sjukvården. Det vanliga sättet är att
              skicka en faktura till patienten i fråga. Så gör vi i Halland
              där det finns många privata vårdcentraler. Det är det bästa sättet.
            </seg>
            <seg n="b965be9d">
              Jag tycker inte att man ska neka patienter vård, varken privat
              eller offentlig vård. Men jag konstaterar att det är stora brister
              i många landsting där det finns vänsterstyre och socialdemokratiskt
              styre, där det varken finns möjlighet att komma till en privat
              vårdcentral eller en offentlig vårdcentral. Då är det naturligtvis
              ett oerhört mycket större bekymmer att man inte ens får en tid.
            </seg>
          </u>
          <note type="speaker" n="967122cd">
            Anf. 225 ELINA LINNA (v) replik:
          </note>
          <u who="elina_linna_f9793a" xml:id="i-3511e9eeb925369d-1" n="aa8cef69" next="i-0256403e53453af4-1">
            <seg n="e46f4b8d">
              Fru talman! Anne Marie Brodéns partikamrat landstingsrådet i
              Värmland tyckte att det Carema hade infört var bra och ansåg att
              det gick att tänka över om det skulle införas i den offentliga
              hälso- och sjukvården. Sedan ändrade hon sig när hon fick klart
              för sig att en sådan bestämmelse strider mot hälso- och sjukvårdslagen.
              För oss i Vänsterpartiet är det viktigast att följa hälso- och
              sjukvårdslagen.
            </seg>
          </u>
          <note n="9d5bdcf5">
            Anf. 226 ANNE MARIE BRODÉN (m) replik:
          </note>
          <u who="elina_linna_f9793a" xml:id="i-0256403e53453af4-1" n="aa8cef69" prev="i-3511e9eeb925369d-1">
            <seg n="772ce9fb">
              Fru talman! Det är bra att man ändrade sig. Jag hoppas också
              att man i Västmanlands landsting ändrar sig när det gäller vänsterkartellen,
              som nu förbjuder valfrihet i vården, gör stora indragningar och
              inför restriktioner just till den överenskommelse vi har om rätten
              att välja vård utanför landstingsgränserna. Det är klokt att försöka
              hitta en så flexibel och bra vård som möjligt både i Värmland
              och i alla andra landsting. I Västmanland, tyvärr, bryter man
              mot rätten att söka vård utanför länet. Det tycker jag är allvarligt.
            </seg>
          </u>
          <note type="speaker" n="4217d873">
            Anf. 227 MARITA ARONSON (fp):
          </note>
          <u who="unknown" xml:id="i-6adb458aec041830-25" n="2b211149">
            <seg n="65a45b91">
              Fru talman! Här växlar vi mellan olika saker. Nu ska jag tala
              om utsatta barn. Förra året talade jag också om utsatta barn i
              den allmänpolitiska debatten, och jag talade då om barn till missbrukare
              och psykiskt sjuka, barn med särskilda behov, barn som fått fosterskador
              av alkohol och droger, apatiska barn, ensamma barn på flykt, barn
              med neuropsykiatriska funktionshinder och så vidare. Dessa frågor
              har vi samlat i en barnmotion som Folkpartiet har lämnat in. Jag
              talade förra året om åtgärder som man kunde vidta, men väldigt
              lite har hänt.
            </seg>
            <seg n="38495a6d">
              I dag tänkte jag ta upp en annan grupp barn, barn som har en
              förälder i fängelse. Jag ska först ta två exempel.
            </seg>
            <seg n="949082de">
              Linda, 7 år, drar sig ofta undan på fritis och funderar över
              varför pappa inte bor hemma längre. Hon tror att hennes pappa
              inte tycker om henne längre och att det är därför som han inte
              kommer hem.
            </seg>
            <seg n="327635a4">
              Sara, 14 år, är ledsen och okoncentrerad och svarar kort på tilltal.
              För ett halvår sedan blev hon vittne till polisens gripande av
              hennes pappa. Hon klagar ofta över huvudvärk och äter dagligen
              huvudvärkstabletter. Hon försover sig ofta på morgnarna och har
              börjat skolka från vissa lektioner.
            </seg>
            <seg n="624aca68">
              Det här är två exempel på barn som har en förälder i fängelse.
            </seg>
            <seg n="c66890cd">
              I torsdags deltog jag i ett seminarium i Göteborg med rubriken
              Bättre frigivning. Det handlade om ett projekt som pågått under
              tre år i samarbete med kriminalvården, socialtjänsten och frivilligorganisationer,
              i detta fall Göteborgs räddningsmission via sina två verksamhetsgrenar
              Agora, som jobbar med kvinnor, och Solrosen, som jobbar just med
              barn som har föräldrar i fängelse.
            </seg>
            <seg n="4b6c765d">
              Det jag fick med mig från seminariet var att både personal och
              de frihetsberövade kvinnorna som deltog sade: Glöm inte barnen!
              Jag lovade att jag skulle ta upp dessa barns behov i dag här i
              riksdagen.
            </seg>
            <seg n="e6308e7b">
              Om de här kvinnornas situation skulle jag kunna prata mycket
              och länge, men det som jag mest fäste mig vid var just barnens
              situation. Det vill jag berätta mer om här i dag.
            </seg>
            <seg n="07ad922e">
              Barn som har en eller två föräldrar som är frihetsberövade på
              grund av brott har rättigheter utifrån barnkonventionen, liksom
              alla andra barn. De har rätt att upprätthålla kontakten med en
              förälder även om denne är häktad eller intagen på anstalt. Vad
              jag vill lyfta fram är att samhället måste ta sitt ansvar för
              att göra kontakten mellan barn och deras frihetsberövade föräldrar
              så positiv och meningsfull som möjligt. Barnet ser ju inte föräldern
              som en brottsling utan som sin mamma eller pappa.
            </seg>
            <seg n="3e5d1fa6">
              I Sverige lever i dag flera tusentals barn som har föräldrar
              i häkte eller på anstalt. Kriminalvårdsstyrelsen anger i en grov
              uppskattning att det rör sig om ca 8 000 barn som har minst en
              frihetsberövad förälder.
            </seg>
            <seg n="f0abe896">
              Barnombudsmannen presenterade förra året rapporten Straffa inte
              barnet som visar på allvarliga brister utifrån barnperspektivet
              inom kriminalvården. Den här undersökningen gjordes också 1997,
              men det visade sig nu åtta år senare att väldigt lite hade hänt.
            </seg>
            <seg n="52530fba">
              Barnombudsmannen ansåg i rapporten att det måste tydliggöras
              i lagstiftningen att barn som har frihetsberövade föräldrar har
              rättigheter enligt barnkonventionen och att hänsyn måste tas till
              dessa rättigheter.
            </seg>
            <seg n="74c1402e">
              Viktigt är också att dessa barn synliggörs för att kunna få den
              hjälp och det stöd som de behöver. Det är viktigt att olika myndigheter,
              som till exempel polisen och kriminalvården, som har kontakt med
              den intagne får kännedom om att personen också har barn. Det är
              en förutsättning för att dessa barn över huvud taget ska få sina
              behov tillgodosedda. Barnombudsmannen ansåg också att det är viktigt
              att Socialstyrelsen och Kriminalvårdsstyrelsen utarbetar rutiner
              för ett ökat samarbete kring dessa frågor.
            </seg>
            <seg n="a6324f9e">
              Fru talman! Kriminalvården bör åläggas en skyldighet att inrätta
              besöksrum och besökslägenheter, se till att barn får ringa och
              bevilja permissioner för att barnen ytterligare ska få träffa
              sina föräldrar, och förstås öka samarbetet mellan socialtjänst
              och kriminalvård.
            </seg>
            <seg n="4092f43e">
              Det finns två bra exempel: Bryggan i Helsingfors och Solrosen
              just inom Räddningsmissionen i Göteborg. Det är bra ställen dit
              barn kan få komma för att bearbeta sina upplevelser och sorger
              över separationen från den frihetsberövade föräldern.
            </seg>
            <seg n="cc09819c">
              Barnet behöver bearbeta och få svar på många frågor, träffa andra
              barn i liknande situationer och helt enkelt bli sedda. Det är
              inte så många av de 8 000 barn som finns i Sverige i dag som får
              hjälp, men det är så få ställen som kan ge den här hjälpen. Det
              behövs många Solrosen, som vi har i Göteborg, i hela landet. Straffa
              inte barnet! Jag vädjar till regeringens företrädare. De har försvunnit
              ur den här salen, men jag hoppas att de hör ändå. Gör något nu!
            </seg>
            <seg n="876df3bf">
              Fru talman! Tillbaka till det seminarium som jag bevistade i
              torsdags. Nu var projektet slut. Pengarna hade beviljats under
              tre år, och de var slut. Alla var ense om att kanaler hade upparbetats
              men att det inte skulle kunna fortsätta på det sätt som det fungerade.
              Det var bra att det fanns projektpengar ett tag, men sedan var
              det tillbaka till det gamla vanliga. Det är förödande med dessa
              projektpengar det skulle i stället ha varit en satsning på permanent
              verksamhet.
            </seg>
            <seg n="a8104fc5">
              Om vi ska bli trovärdiga mot våra kommuner och deras socialtjänst
              och mot barnen kan vi inte bygga upp samhället på projekt som
              bara finns en kort tid och sedan tar slut, utan det måste finnas
              permanenta insatser. Regeringen har satt dessa treårsprojekt i
              system, för att låtsas att den är aktiv och gör något. Och visst
              kan det hända mycket under tre år, men i mötet med förtroendevalda
              från kommun och landsting hör jag ofta att det är svårt att sedan
              få in denna verksamhet i ordinarie budget, utan man bara lägger
              ned verksamheten.
            </seg>
            <seg n="87dc16c7">
              Gör något för dessa barn!
            </seg>
          </u>
          <note type="speaker" n="0408c2c9">
            Anf. 228 LARS GUSTAFSSON (kd):
          </note>
          <u who="lars_gustafsson_4200e4" xml:id="i-6a33688df8989af2-0" n="ac119b9f">
            <seg n="75332cdb">
              Fru talman! Det finns få saker som upprör oss så mycket som när
              barn och oskyldiga får sätta livet till eller skadas allvarligt.
              Sorgen och vreden ökar ytterligare när den eller de som orsakat
              skadorna har gjort detta i berusat tillstånd. Om dessutom den
              eller de ansvariga tilldöms ett straff som inte står i paritet
              med brottet eller brott av motsvarande slag övergår frustrationen
              lätt i ren ilska mot rättssystemet.
            </seg>
            <seg n="c557d152">
              Ett exempel på detta lämnades oss för endast några dagar sedan
              då en kraftigt alkoholpåverkad bilförare som dödat två ungdomar
              fick sitt straff nedsatt med sex månader till tre och ett halvt
              år. De signaler som sänds ut av ett sådant domstolsutslag står
              i direkt motsats till lagarnas preventiva syften. Om man döms
              till ett års fängelse för att ha fredat sin boskap och näringsinkomst
              mot ett rovdjur, samtidigt som dödande av två oskyldiga människor
              får reducerad straffsats i högre dömande instans trots ett redan
              lågt straff i ett tidigare domstolsutslag, minskas tilltron till
              rättsväsendet och lagstiftarna.
            </seg>
            <seg n="3e5a7f0e">
              När det gäller problemen med den ökande alkoholkonsumtionen är
              dessa tyvärr inte avgränsade till trafiken. Våld, kriminalitet
              och social misär följer ofta i spåren på en okontrollerad alkoholkonsumtion.
              Till detta kommer även droger som, har det visat sig, inte sällan
              blandas med alkoholhaltiga drycker. Då blir problemet ännu större.
              Påverkan kan inte alltid konstateras utan sofistikerade mätinstrument.
            </seg>
            <seg n="a42fd133">
              Om man avgränsar sig endast till Helsingforss län dödades 54
              personer och 1 000 personer blev svårt skadade i trafiken under
              2003. Var femte bilist som var inblandad i en trafikolycka med
              dödlig utgång var alkohol- eller drogpåverkad. En stor del av
              dessa förare var kraftigt påverkade, och ett alltför stort antal
              var dessutom återfallsförbrytare. Varje år ertappas i Helsingfors
              4 000 förare som är påverkade. Man beräknar att detta är hälften
              av det faktiska utfallet.
            </seg>
            <seg n="3ca79b55">
              Men det finns exempel på att det går att göra någonting åt problemen.
            </seg>
            <seg n="e71e735c">
              Polisen i Helsingforss län har framgångsrikt under några år prövat
              ett system som kallas Smadit, Samverkan mot alkohol och droger
              i trafiken. Projektet är ett samarbete mellan polis, Vägverket,
              sjukvården, kriminalvården, Kommunförbundet och länsstyrelsen.
              Som en viktig del i projektet ingår att man vid tillfället för
              gripandet erbjuder den ertappade föraren rehabilitering enligt
              ett visst system, där olika kompetenser ingår. Resultatet överträffar
              alla förväntningar, och därför har man nu beslutat att permanenta
              projektet.
            </seg>
            <seg n="9e51059a">
              Fru talman! Alkoholkonsumtionen i Sverige har under senare år
              ökat i sådan omfattning att man kan tala om rekordkonsumtion.
              Orsakerna är flera, bland annat ändrade införselkvoter för privatpersoner.
            </seg>
            <seg n="d0271d84">
              Men detta är inte hela förklaringen. Det har också skett en attitydförändring
              till alkohol, och nya dryckesmönster har etablerat sig.
            </seg>
            <seg n="321a66ae">
              Mest alarmerande är konsumtionsökningen hos ungdomar. Det är
              vetenskapligt belagt att alkoholkonsumtion i unga år kraftigt
              ökar risken för bestående skador och för att man fastnar i ett
              livslångt alkoholberoende.
            </seg>
            <seg n="52ed5517">
              I försöken med att få stopp på den ökande alkoholkonsumtionen
              har olika förslag lagts fram. Alkoholinförselutredningen har föreslagit
              en del preventiva insatser och justering av åldersgränser vid
              servering av alkohol. Man har dessutom föreslagit kraftigt sänkt
              skatt på alkohol. Regeringen har önskat höja skatten på sprit
              men dess bättre ännu inte fått gehör för förslaget.
            </seg>
            <seg n="7bd9f3ae">
              De motiv för sänkt alkoholskatt som framförts gäller en tänkt
              minskning av privatinförseln från andra länder, Systembolagets
              legitimitet och minskad langning till ungdomar.
            </seg>
            <seg n="bcabc6c6">
              Finland är det närliggande land som gjort det som förslagen går
              ut på. Resultatet förskräcker. Alkoholskador, rattfylleri och
              alkoholrelaterade sociala problem har skjutit i höjden, och man
              ser ännu ingen ljusning i problemen.
            </seg>
            <seg n="94c0c27f">
              Ser man till Sverige skulle en sänkning av alkoholskatterna innebära
              en stor ökning av den redan stora alkoholförsäljningen, inte bara
              vid landets gränser utan i hela riket. Den eventuella minskningen
              av privatinförseln vid gränserna till Danmark och Finland skulle
              med råge ersättas av en rikstäckande ökning av alkoholkonsumtionen.
              Vilka konsekvenser detta skulle få för exempelvis rattfylleri
              och våld i det svenska samhället kan man bara spekulera om, men
              situationen skulle inte bli bättre mot i dag.
            </seg>
            <seg n="cc2ff8aa">
              Systembolagets monopol är i praktiken inte ifrågasatt, vilket
              bekräftas av den senaste tidens ökning av försäljningen vid Systembutikerna.
            </seg>
            <seg n="de0683ee">
              När det gäller langning till ungdomar är denna olaglig och ska
              beivras. Ungdomar får över huvud taget inte köpa alkoholdrycker
              oavsett var de kommer ifrån. Polisen har påtalat att det finns
              vissa problem med bevisföringen och att frågan är nedprioriterad.
              Det finns alltså möjlighet att förbättra möjligheterna att stoppa
              illegal vidareförsäljning.
            </seg>
            <seg n="9ef854a7">
              Men framför allt är problemet en fråga om personligt ansvar för
              vuxna, som måste föregå med gott exempel. Barn och ungdomar gör
              inte som man säger. De gör som man gör.
            </seg>
            <seg n="891d24d7">
              Givetvis måste en folkhälsofråga av denna dignitet angripas med
              ett brett anslag och involvera flera aktörer. Sverige har en tradition
              av ett stort antal frivilligrörelser med kunskaper i folkhälsofrågor.
              Självfallet bör det vara ett utökat samarbete mellan myndigheter
              och ideella organisationer med kunskap om folkhälsofrågor och
              missbruk. De bör involveras i arbetet för ett nyktrare Sverige.
            </seg>
            <seg n="bddbb2e1">
              Fru talman! Kristdemokraterna anser att Sveriges riksdag bör
              avvisa förslag som urholkar folkhälsan. Ett sådant förslag är
              sänkning av skatten på alkohol.
            </seg>
            <seg n="84bafc3f">
              För att återta möjligheterna att föra en effektiv alkoholpolitik
              bör Sverige återställa införselkvoterna för privat bruk till rimliga
              proportioner.
            </seg>
          </u>
          <note type="speaker" n="cfcb70b2">
            Anf. 229 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-447b2093fca43bac-0" n="7ab8c8e7">
            <seg n="afcf9cfc">
              Fru talman! Det är så trevligt att det finns några åhörare här,
              så att man inte pratar för en alldeles tom lokal.
            </seg>
            <seg n="bbcbde3f">
              Jag ska prata om mina hjärtefrågor. De handlar om barn och socialtjänst,
              för det har varit en del av mitt liv innan jag kom in i riksdagen.
            </seg>
            <seg n="bfd975b7">
              Folkpartiet har i höst väckt en omfattande motion som handlar
              om barn. Där föreslår vi en massa åtgärder som ska göra livet
              bättre och tryggare för barn i dagens samhälle. Men jag tänker
              framför allt prata om anmälningsskyldigheten.
            </seg>
            <seg n="f8dfd421">
              Det finns massor av barn som far illa i Sverige i dag, barn till
              missbrukare, psykiskt funktionshindrade. Barn blir misshandlade,
              utsatta för sexuella övergrepp. Det handlar om tusentals och åter
              tusentals barn. Då har vi en anmälningsskyldighet sedan lång tid
              tillbaka som är till skydd för barn. Allmänheten har en moralisk
              skyldighet att anmäla om man misstänker att barn far illa medan
              vissa personalgrupper har en obligatorisk skyldighet att anmäla.
              Men se, det här fungerar inte.
            </seg>
            <seg n="08e0ff34">
              Vad beror det på? Ja, det finns en mängd olika orsaker. Det kan
              till exempel bero på att personalen liksom inte vet vad den här
              skyldigheten går ut på. Man är rädd att barnen får det ännu värre
              om det blir en anmälan. Man är rädd för att det ska bli omhändertaganden.
              Man kanske själv har problem som personal som gör att det är väldigt
              känsligt att anmäla. Man tänker: Jag skulle kanske behöva anmäla
              mig själv också. Sedan är det många som säger: Det är ingen idé
              att anmäla för det händer ändå ingenting. Det är många sådana
              signaler som jag får.
            </seg>
            <seg n="4e8fe703">
              Det finns en massa rapporter som talar om att av de här anmälningarna
              är det bara ungefär hälften som leder till utredning, när nu människor
              äntligen kommer till skott och anmäler, de få som gör det. Och
              vad de här utredningarna leder till vet man inte. Det kanske är
              ingenting eller på sin höjd, som Socialstyrelsen redovisar, samtal
              med en socialsekreterare. Det är en kontaktperson eller en kontaktfamilj.
              Jag menar att det här är väldigt dåliga verktyg för att hjälpa
              barn och familjer i behov av stöd.
            </seg>
            <seg n="64520846">
              Nu skulle jag vilja ha många åhörare, särskilt föräldrar, personal
              och socialarbetare, som tycker till om det förslag som Folkpartiet
              har. Det är att vi ska ha en smalare men vassare anmälningsskyldighet.
              Det vill säga att när ett barn utsätts för brott, misshandel,
              sexuella övergrepp eller grav försummelse, ska det vara en ovillkorlig
              skyldighet för dem som ser detta att anmäla till socialtjänsten
              och ge barnet skydd och stöd, och det ska vara förenat med vissa
              sanktioner om man inte gör det.
            </seg>
            <seg n="edeb4f06">
              Men vi vill vända på perspektivet. Det är ju så att man i de
              bästa familjer har problem ibland. Man kanske har ganska stora
              problem också. Vart ska man vända sig? Ska man vända sig till
              socialnämnd och barnpsyk? Vi måste hitta några nya vägar att hjälpa
              människor att lösa problem i ett nätverk av olika kompetenser
              som inte registrerar, där det inte läggs upp journaler och akter
              som får folk att känna sig misslyckade. Det är Folkpartiets linje.
              Det ska vara en vass och smal anmälningsskyldighet men mycket
              större öppenhet för att människor som har problem ska kunna plocka
              hjälp ur ett nätverk som finns.
            </seg>
            <seg n="0cd6cac5">
              Jag har följt frågor som rör barn under väldigt många år, och
              jag tycker att deras situation har blivit svårare och svårare.
              Det är ett ganska tufft samhälle för både föräldrar och barn att
              leva i. När jag möter folk från barnavårdscentraler och förskolor
              säger de så här: Man kan se redan i förskolan, i den åldern, vilka
              barn som det kommer att gå illa för. Jag tycker att det är så
              beklämmande, så cyniskt, att vi då bara står och tittar på och
              ingriper först i ett väldigt sent skede. Jag tänkte just på det
              när jag hörde på den rättspolitiska debatten. Någon gång måste
              vi politiker komma till skott och se till att det är möjligt att
              ge barn ett tidigt stöd för att de inte ska råka illa ut när de
              är vuxna.
            </seg>
            <seg n="eab13aa6">
              De här utredningarna, som kommer, visar att anmälningsskyldigheten
              och stödet inom socialtjänsten är otillräckliga, eftersom det
              ska till väldigt mycket innan det blir ett LVU-omhändertagande.
              Det är ju inte det som ska vara målet, att vi ska göra så många
              tvångsomhändertaganden. Jag tycker att det är anmärkningsvärt
              att vi ska ha kvar en lagstiftning som bara är bra på papperet.
              Vi måste se till att vi får i gång en samverkan som är värd namnet
              och att föräldrar faktiskt med gott samvete kan säga: Jag klarar
              inte av mitt föräldraskap, eller vi har problem inom familjen.
              Vi har börjat dricka, eller vi är osams. Kan ni hjälpa oss? Det
              tror jag är en bra väg till en bättre tillvaro för barn.
            </seg>
          </u>
          <note type="speaker" n="8880454d">
            Anf. 230 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-aff9e06e56f092d3-0" n="a5027833">
            <seg n="ade00a57">
              Fru talman! Jag vill instämma i mycket av det som Solveig Hellquist
              har tagit upp i sitt anförande. Det är mycket mycket viktiga frågor.
              Även jag lyfte i mitt anförande upp mycket kring barnfrågorna.
              Dessvärre är det inte bara anmälningsskyldigheten som brister
              i socialtjänsten, utan det är tyvärr mycket mer.
            </seg>
            <seg n="4ce700e6">
              Från Vänsterpartiets sida har vi försökt hitta ett recept på
              hur man skulle kunna ge barnen en större rättssäkerhet och framför
              allt en tydlig instans dit även barn kan vända sig eller där,
              så att säga, någon kan lyfta fram barnens sida.
            </seg>
            <seg n="01a17e0c">
              Vi vet ju i dag att tillsynsfunktionen hos länsstyrelserna är
              alldeles för liten. Länsstyrelsen har ingen möjlighet att vara
              tillsynsorgan och se till så att socialtjänsten fungerar på det
              sätt som intentionerna har varit. Det känner ju Solveig till mycket
              väl. Det handlar också om att det måste finnas en instans som
              tittar på de här frågorna. Barnombudsmannen tycker vi bör få en
              utökad befogenhet. Vad tycker Folkpartiet och Solveig om det?
            </seg>
          </u>
          <note type="speaker" n="9972ca33">
            Anf. 231 SOLVEIG HELLQUIST (fp) replik:
          </note>
          <u who="solveig_hellquist_a388d2" xml:id="i-447b2093fca43bac-1" n="7ab8c8e7">
            <seg n="870ea3e5">
              Fru talman! Tasso Stafilidis kommer nog att bli väldigt nöjd
              med mitt svar. Ända sedan 1996 har jag drivit frågan om kommunala
              barnombud. Förra mandatperioden då jag var politiker i Timrå kommun
              inrättade jag Sveriges första kommunala barnombudsman. Det här
              har vi också i Folkpartiets program nu. Vårt högsta politiska
              organ har ställt sig bakom barnombud. Så i vår motion som vi har
              lagt nu finns barnombud och att det är oerhört viktigt att man
              har någon som för barns talan och lyfter barnfrågorna i kommunen.
            </seg>
          </u>
          <note type="speaker" n="c97981dd">
            Anf. 232 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-aff9e06e56f092d3-1" n="a5027833">
            <seg n="25c5cfd8">
              Fru talman! Det låter jättebra. Vänsterpartiet driver ju också
              att varje barn ska ha rätt till ett eget juridiskt ombud, även
              i frågor som inte har med brottmål att göra. Här skulle det handla
              om att Barnombudsmannen skulle få befogenheter som en granskande
              myndighet. Man skulle kunna anmäla ett fall, till exempel en hantering
              av socialtjänsten, och Barnombudsmannen skulle kunna gå in och
              granska det, komma med utlåtande och framför allt påpekanden.
              Det är kanske där det skiljer sig. Tycker Folkpartiet att även
              det är bra?
            </seg>
          </u>
          <note type="speaker" n="9f5f232b">
            Anf. 233 SOLVEIG HELLQUIST (fp) replik:
          </note>
          <u who="solveig_hellquist_a388d2" xml:id="i-447b2093fca43bac-2" n="7ab8c8e7">
            <seg n="d51af573">
              Fru talman! Vi säger inte att barnombudet ska vara någon form
              av jurist som granskar på det sättet. Vi säger att barnombudet
              ska lämna en årlig rapport. Barnombudet ska i det politiska systemet
              kunna gå in och titta på om man har beaktat barns bästa i beslutsfattandet,
              om man har beaktat barnkonventionen. På det sättet tror jag att
              det ändå kan vara en väg framåt vad det gäller barnen och barnfrågorna.
            </seg>
          </u>
          <note type="speaker" n="55b94efb">
            Anf. 234 INGER DAVIDSON (kd):
          </note>
          <u who="unknown" xml:id="i-6adb458aec041830-26" n="2b211149">
            <seg n="9d8f5e04">
              Fru talman! Ämnena växlar här i dag. Solveig Hellquist har talat
              om barn, och jag tänker tala om våra riktigt gamla och äldreomsorgen.
            </seg>
            <seg n="eac0193f">
              Alldeles innan riksdagen stängde för sommaren fick vi alla riksdagsledamöter
              en present. Jag tror att vi tog emot den med väldigt blandade
              känslor. Den kom från Demensförbundet, och det var en jättestor
              blöja. Uppmaningen som följde med var att vi skulle använda blöjan
              under en dag och se vad vi tyckte om det. Det är det många gamla
              får vara med om. Jag måste erkänna att den blöjan har förföljt
              mig hela sommaren. Den blev på något sätt en symbol för hur ovärdigt
              många gamla behandlas i dag. En blöja som håller så länge så att
              den inte behöver bytas ut på hela dagen, var finns värdigheten
              i det? Jag ska ta några exempel till.
            </seg>
            <seg n="1c893da9">
              I årsrapporten för 2004 från Medicinskt programarbete, som det
              heter, inom Helsingforss läns landsting kan man läsa att det inte
              är ovanligt att sjukhem i dag kräver av akutsjukvården att de
              ska förse patienten med en slang för sondmatning innan han eller
              hon skrivs ut. Det är inte för att det alltid behövs utan för
              att det är enklare och kräver mindre tid att sondmata än att mata
              till exempel en dement patient. Det här är alltså ingen enstaka
              händelse. Inte ovanligt, sägs det i rapporten. Var finns värdighet
              och anpassning till patientens behov i den behandlingen? Lösningen
              på undernäring och svält som är så vanligt bland de gamla i dag
              borde ju i stället vara att man kopplar dietister till äldrevården
              så att maten blir näringsriktig och god och att det finns tillräckligt
              med tid för matning. Det skulle minska sjukhusvistelser som är
              väldigt onödiga många gånger i dag. Den enkla insatsen skulle
              betyda både högre livskvalitet för de gamla och stora besparingar
              för samhället.
            </seg>
            <seg n="48ee35c9">
              De senaste månaderna har vi också gång på gång fått se exempel
              på mycket gamla personer, ofta över 90 år, som fått avslag på
              sina ansökningar om att få komma till ett äldreboende. Det är
              klart att det är en positiv inriktning att alla som vill och kan
              ska kunna bo kvar i sitt eget hem och få hjälp av hemtjänsten,
              men betoningen måste ju vara just på vill och kan. När det blir
              ett tvång, när ensamhet, sjuklighet och rädsla för att falla är
              det som dominerar dagen, och när väggarna kryper inpå en under
              nattens ensamhet är det inte positivt längre. Var finns värdigheten
              och respekten för den enskildes integritet i den behandlingen?
            </seg>
            <seg n="3435d496">
              På ett ABF-möte häromdagen aviserade Göran Persson att han vill
              att äldreomsorgen ska bli en valfråga. Det är en fråga som jag
              ägnar alltmer tid åt, sade han enligt TT-telegrammet. God morgon,
              Göran Persson. Efter dina elva år vid makten ser äldreomsorgen
              på många håll ut som jag beskrivit. Du har hunnit med att skärpa
              djurskyddslagstiftningen så att det klart framgår vad kossor och
              hönor har rätt till när det gäller till exempel utevistelse på
              sommaren. Det är ju bra. Men för våra äldre har det inte tagits
              fram några motsvarande regler. Sanningen är att det har varit
              väldigt tyst från regeringens sida när äldrevården kommit på tal,
              utom den allra senaste tiden. Därför är det inte trovärdigt att
              än en gång lyfta fram frågan under ett valår. Det tror jag nog
              att väljarna är kloka nog att inse.
            </seg>
            <seg n="1ce5c57f">
              Om vi ska få en värdig omsorg om våra äldre måste också personalen
              få värdiga arbetsförhållanden. Hur ska vi kunna locka ungdomar
              till äldreomsorgen när arbetsförhållandena ser ut som de gör i
              dag med vikariat, timanställningar och ofta dålig utbildning?
              Knappast några av de 4 000 som går ut vårdgymnasiet varje år väljer
              äldrevården som sitt arbetsområde. Yrket måste få bättre status,
              och det handlar då just om tryggare anställning, högre lön och
              utbildning. Och personalen måste få hjälp och tid att reflektera
              över vad de håller på med. När de dagligen tvingas kompromissa
              med sina egna värderingar därför att tiden inte räcker till bränns
              de snart ut. Äldreomsorgen borde vara ett område där förhållandena
              är sådana att vi har lägsta möjliga personalomsättning och lägsta
              möjliga sjukskrivningstal, inte som i dag när Socialstyrelsens
              rapport redovisar fall där svårt förvirrade dementa har vårdats
              av 30 olika vårdare under 14 dagar och där sjuktalen är skyhöga
              på många ställen. Min egen svärmor fick hjälp av 14 olika personer
              från hemtjänsten. Skulle någon vilja få hjälp med dusch och personlig
              hygien av 14 olika personer?
            </seg>
            <seg n="1a537489">
              Kristdemokraterna har sedan början av 90-talet krävt en värdighetsgaranti
              i vården som innehåller 14 konkreta punkter. Det tänker vi fortsätta
              med. Vi tänker också fortsätta med att anslå mer pengar till kommunerna
              så att de ska ha råd att genomföra värdighetsgarantin på punkt
              efter punkt. Det finns ett gammalt kinesiskt ordspråk som säger:
              Säg mig hur ditt land tar hand om sina gamla och sjuka, och jag
              ska säga hur högtstående dess kultur är. Sverige har mycket att
              bevisa på det området.
            </seg>
          </u>
          <note type="speaker" n="7a81c589">
            Anf. 235 CHRISTER WINBÄCK (fp):
          </note>
          <u who="christer_winback_aac958" xml:id="i-1438e2d5edeedf52-0" n="18000b9e">
            <seg n="3bdb3993">
              Fru talman! Det är med glädje som jag åter deltar i den allmänpolitiska
              debatten där jag själv får välja ämne utifrån vad som är viktigast
              för mig. Det glömda Sverige kommer att vara mitt tema i dag. Det
              är två grupper som jag tycker glöms bort oftare än andra. Den
              ena har Inger Davidson alldeles nyss berört. Det är våra äldre.
              Jag tänker också försöka hinna prata lite grann om funktionshindrade.
            </seg>
            <seg n="0ac919ae">
              Förra året pratade jag också om äldre. Då skulle jag försöka
              sjunga en liten stump härifrån talarstolen. Tyvärr var jag förkyld
              då och kunde inte göra det den gången. Jag ska inte plåga er med
              det i kväll. Det handlar om Hasses och Tages vid 33 är man passé
              och högre opp åker man väl på en propp.
            </seg>
            <seg n="9f1fdde1">
              Det är ju det som är kärnfrågan. Varför är man passé när man
              är äldre? När man har kunskap som man har samlat under ett helt
              liv, varför tas inte den till vara? Varför är man passé när man
              har så mycket att dela med sig av? Varför duger man då inte?
            </seg>
            <seg n="ac528d78">
              Om man fortfarande har lust och vilja att arbeta kvar i sitt
              arbete därför att man trivs och orkar ska man inte göra sig besvär
              bara för att man uppnått en viss ålder. Sådan är inställningen
              i dag. Ett samhälle måste byggas så att alla så långt det är möjligt
              ska kunna delta på lika villkor i samhällslivet.
            </seg>
            <seg n="7fc75eab">
              Fru talman! I Sverige arbetar bara omkring hälften av alla 6064-åringar.
              Den äldre gruppen är den som ofta får lämna i förtid vid nedskärningar
              och omorganisationer.
            </seg>
            <seg n="4bf3681e">
              Varför har vi denna negativa syn på äldre i Sverige? I en del
              andra kulturer vårdar och värnar man synen på de äldre, men så
              icke här. Där ses man som erfaren och kunnig. Här ses man som
              medfaren och lynnig. Där värnas de äldre. Här hånas de äldre.
              Där blir man som äldre ärad. Här blir man bara förfärad.
            </seg>
            <seg n="bbee7618">
              Det är angeläget att de äldre och erfarna ska få göra större
              insatser i livet och arbetslivet. De måste få valfriheten att
              fortsätta och inte glömmas bort.
            </seg>
            <seg n="b73ce4eb">
              När äldre har behov av omsorg och när vård är nödvändig är det
              också lätt att de glöms bort.
            </seg>
            <seg n="8447fb99">
              Inger Davidson nämnde för en stund sedan blöjan som vi fick av
              Demensförbundet strax före sommaren. Jag har den på mitt kontor
              för att dagligen påminna mig om det hemska i att detta faktiskt
              finns och används på det sättet, vilket Inger Davidson också nämnde.
            </seg>
            <seg n="b74c9480">
              Den främsta riskfaktorn för sjukdom är faktiskt ålder. Förr eller
              senare drabbas alla människor av sjukdom. Ca 5 % av alla över
              75 års ålder kan betraktas som multisjuka, det vill säga de lider
              av flera samtidiga sjukdomar, funktionsnedsättningar och hälsoproblem.
            </seg>
            <seg n="2b84b466">
              Trots utvecklingen av teknik och behandling är vården generellt
              sett ganska dålig på att ta hand om äldre med komplexa behov.
              Det är en paradox i dagens kunskapsintensiva och högteknologiska
              vård. Det är därför extra viktigt att stöd och samverkan mellan
              olika vårdgivare och omsorgsaktörer fungerar på ett bra sätt.
            </seg>
            <seg n="c9168b4b">
              Just i dag har nätverket för seniorer inom Folkpartiet haft en
              träff för att sätta de äldres behov på den politiska agendan.
              Jag ser fram emot resultatet av den träffen. Jag hade nöjet att
              vara med en stund under eftermiddagen och lyssna på Marit Paulsen
              och Barbro Westerholm som framförde mycket kloka tankar om vad
              som fordras och vad som krävs av framtiden.
            </seg>
            <seg n="093ffe72">
              Fru talman! En annan grupp som glöms bort här i samhället är
              de funktionshindrade. Den som är funktionshindrad ska inte handikappas
              av sitt funktionshinder. Samhället måste byggas så att alla kan
              få makt över sina liv. De senaste åren har varit försämrande för
              denna grupp. En ofrivillig isolering är vardagen för många. De
              kan inte ta sig ut som de vill. De kan inte vistas på offentliga
              platser som de önskar. Tillgängligheten är fortfarande dålig på
              många platser och i många byggnader. Målet att ha ett handikappanpassat
              samhälle ligger långt bort.
            </seg>
            <seg n="529c2cb6">
              Bristande tillgänglighet är en diskriminering. Morot och piska
              behövs. Stimulansbidrag för handikappanpassning och en översyn
              av lagstiftningen är viktiga saker att ta med.
            </seg>
            <seg n="59a1cb29">
              Vi tycker att man också ska utveckla handikappreformen och låta
              staten ta över ansvaret för personliga assistenter.
            </seg>
            <seg n="5ddd529a">
              En annan viktig fråga handlar om bilstödet som endast räcker
              till en bråkdel av behoven. Det måste ses över. Det kan inte varje
              år ta slut när halva året har gått. Det är en viktig reform för
              att man ska ha chans att leva sitt liv som man vill.
            </seg>
            <seg n="628d6aed">
              Sist men inte minst, fru talman, måste man se över stödet till
              handikapporganisationerna. Det är i dag dåligt anpassat för organisationer
              som företräder små grupper. Låt oss tillsammans se till att bistå
              de grupper som har behov av en förändrad, smidigare och rättvisare
              lagstiftning inom dessa områden.
            </seg>
            <seg n="c71b621d">
              Bostadsfrågor
            </seg>
          </u>
          <note type="speaker" n="7856bf16">
            Anf. 236 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-c28750f276205b5c-0" n="ea182839">
            <seg n="e3c31130">
              Fru talman! Kristdemokraternas bostadspolitik vill främja trygga
              familjer och uppväxtvillkor genom bra bostäder och närmiljöer.
            </seg>
            <seg n="82fb4062">
              Ett krav på bostadspolitiken måste vara att ungdomar inte ska
              förhindras att bilda familj och skaffa barn på grund av att det
              inte finns möjlighet till bra och tillräckligt stora bostäder.
              Så är det inte i dag.
            </seg>
            <seg n="f7e827e7">
              Socialdemokraternas bostadspolitik har lyckats med konststycket
              att bli ett effektivt preventivmedel för våra ungdomar. Bostadsbristen
              tvingar kvinnor att välja bort barn. Var tredje kvinna i en undersökning
              anger att bostadssituationen är orsaken till att de inte skaffat
              barn. I en Sifoundersökning anser 250 000 svenskar att de skulle
              skaffa barn om de hade en större bostad. Sverige behöver ökat
              barnafödande. Alla prognoser pekar på att en allt mindre andel
              människor i produktiv ålder kommer att få försörja alltfler.
            </seg>
            <seg n="2708c2ab">
              En färsk undersökning från Hyresgästföreningen visar att andelen
              2427-åringar som bor kvar hos sina föräldrar bara ökar. Unga som
              flyttar hemifrån bor dessutom trängre än de gjorde tidigare.
            </seg>
            <seg n="f6244d3e">
              De bostadspolitiska åtgärder som har satts in av vänsterkartellen
              är otillräckliga och det stora problemet är våra ungdomars svårigheter
              att komma in på bostadsmarknaden. Vad som är ännu värre är att
              Socialdemokraterna inte ens verkar ha någon ambition att underlätta
              för unga människor att ta steget över till en bostad som de själva
              äger och som de långsiktigt kan planera sin livssituation utifrån.
            </seg>
            <seg n="8b2b895b">
              Vänsterkartellen har gett upp ambitionen, om de över huvud taget
              har haft någon, att unga ska kunna köpa sig en egen bostad. Alla
              resurser har hittills satsats på att få in ungdomar i hyresrätter
              med små möjligheter till en boendekarriär. Nu är det därför hög
              tid för ett nytt system som gör det ekonomiskt möjligt att spara
              ihop en insats till en bostad. Ett bosparande för unga med rätt
              till 30 % skatteavdrag skulle dramatiskt förändra unga människors
              ställning på bostadsmarknaden.
            </seg>
            <seg n="c19b9215">
              Kristdemokraterna har i höst lagt fram flera förslag till riksdagen
              som skulle förändra ungdomars situation på bomarknaden. Bosparande
              för unga upp till 34 år är ett. Villkoren för sparandet ska motsvara
              dem som gäller för svenskt pensionssparande. Avdragsrätten är
              30 %. För finansierande av detta skatteavdrag har vi avsatt 1,5
              miljarder kronor under den närmaste treårsperioden.
            </seg>
            <seg n="fe863c37">
              För att fler hushåll med låga inkomster eller en osäker ekonomi
              ska kunna ta steget till en egen ägd bostad måste också bostadsbidraget
              göras om och inte längre missgynna bostadsrätter och villor. Därför
              föreslår vi att bostadsbidrag ska beräknas på hela räntekostnaden
              för bolån och avsätter för det 82 miljoner kronor om året fram
              till 2008.
            </seg>
            <seg n="d9daac85">
              Vi kristdemokrater tycker att det är angeläget att med särskilda
              åtgärder underlätta för hushåll med lägre inkomster att få en
              chans att äga sin bostad, inte bara för att eget ägande blir billigare
              genom den egna arbetsinsatsen utan också för att det kan bli mer
              ändamålsenligt och förbättra möjligheterna till familjebildning.
              Eget ägande stärker också de boendes känsla av självständighet
              och ansvarstagande och det skapar möjligheter att bygga upp ett
              eget kapital, vilket på sikt skulle kunna minska klyftorna i samhället.
            </seg>
            <seg n="71d31659">
              I måndags redovisade SCB nya talande siffror om bostadsägandet.
              Under de senaste 20 åren har generationsskillnaderna ökat dramatiskt.
              Yngre äger i allt mindre utsträckning sina bostäder, medan situationen
              för äldre är den omvända. Många tror att det är så här ungdomar
              vill ha det och att ungdomar inte vill äga sitt boende. De som
              tror så har så fel. Av personer i åldrarna 2549 år är det, enligt
              SCB, bara 6 % som föredrar hyresrätt.
            </seg>
            <seg n="aebd81e3">
              I våra storstäder är bostadspolitiken som ett kapitel ur Darwins
              Om arternas uppkomst den starke överlever och den svage går under.
              Så vill inte vi kristdemokrater att samhället ska se ut. Vi vill
              ha ett samhälle där ingen ska hållas tillbaka och ingen ska lämnas
              efter.
            </seg>
            <seg n="abca6b3e">
              Herr talman! Det är uppenbart att den nuvarande regeringen lider
              brist på idéer och visioner för hur vi ska få rätsida på bostadspolitiken.
              Den socialdemokratiska regeringens bostadspolitik liknar ett lapptäcke
              av lösningar, ett slitet rödgrönt lapptäcke med hål som dessutom
              nu verkar spricka i sömmarna. Socialdemokraterna har en politik
              för bostadslösheten. Vi kristdemokrater har en politik för fler
              bostäder.
            </seg>
            <seg n="0d92e55e">
              Herr talman! Det är hög tid för röd avgång!
            </seg>
          </u>
          <note type="speaker" n="51e9d46b">
            Anf. 237 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-0" n="58e58dc5">
            <seg n="5a2aad74">
              Herr talman! Ragnwi Marcelind hänvisade till några rapporter
              när det gäller ungdomar. Det är faktiskt så att 35 % av de ungdomar
              som Marcelind pratar om betraktas som fattiga. De har för låga
              inkomster för att över huvud taget låna några pengar till en bostad.
              Hälften av dem vill dessutom ha en hyresrätt.
            </seg>
            <seg n="4bc195fc">
              Nu är ju ni i alliansen inte särskilt överens om er bostadspolitik.
              Ni är dock överens om att man ska ta bort räntebidragen och investeringsbidragen
              för byggande av bostäder. Jag undrar på vilket sätt det ger fler
              bostäder till ungdomar när hyrorna blir högre på grund av att
              räntebidragen fasas ut och nyproduktionshyrorna också blir högre
              på grund av att man inte har de här investeringsbidragen. På vilket
              sätt får de 50 % av ungdomarna som vill ha en hyresrätt möjlighet
              till det enligt Ragnwi Marcelinds bostadspolitik?
            </seg>
          </u>
          <note type="speaker" n="5594acea">
            Anf. 238 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-c28750f276205b5c-1" n="ea182839">
            <seg n="10b1c957">
              Herr talman! Nu var det ju så, Owe Hellberg, att bara 6 % ville
              ha en hyresrätt enligt SCB.
            </seg>
            <seg n="c7ce2e52">
              När det gäller det politiska ekonomiska och finansiella systemet
              kan man ju inte plocka ut räntebidragen eller stimulansbidragen
              och säga att de enskilt är den totala bostadspolitiken. Man måste
              titta på alla de insatser som vi gör och som ger helhetsperspektivet
              för att det ska vara en trovärdig politik.
            </seg>
            <seg n="03d9269b">
              Vi vet att räntebidragen och investeringsbidragen inte har utnyttjats
              i den grad som de skulle ha kunnat utnyttjas. Räntebidragen har
              som alla andra bidrag varit ett ad hoc- system som gjort att många
              känt sig osäkra och inte utnyttjat det. Detsamma gäller stimulansbidragen.
              Titta bara hur mycket som har tagits ut av de 1,4 miljarder som
              regeringen hade som vision för vad som skulle användas under 2004!
            </seg>
            <seg n="e7c69535">
              Jag tror att vår politik i väldigt stor utsträckning skulle kunna
              underlätta för att skapa fler bostäder för unga och dessutom möjligheter
              för fler unga att kunna äga sin bostad.
            </seg>
          </u>
          <note type="speaker" n="9614cae6">
            Anf. 239 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-1" n="58e58dc5">
            <seg n="8cb8964f">
              Herr talman! Vi kan konstatera att den borgerliga alliansen vill
              anslå mindre pengar till bostadsproduktion, och mindre pengar
              leder naturligtvis till högre kostnader. Det är inte precis vad
              de här ungdomarna efterfrågar.
            </seg>
            <seg n="21661ad5">
              Den rapport som jag refererar till är Sven Bergenstråhles forskningsrapport
              där man har intervjuat 4 000 ungdomar och ställt de här frågorna.
              Där är det faktiskt 50 % av dem som vill ha en bostad men inte
              har det som vill ha en hyresrätt. Varför ska de få bo i dyrare
              hyresrätter och varför ska det produceras färre hyresrätter med
              Ragnwi Marcelinds recept?
            </seg>
          </u>
          <note type="speaker" n="1f9a56b5">
            Anf. 240 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-c28750f276205b5c-2" n="ea182839">
            <seg n="490d850a">
              Herr talman! Med Ragnwi Marcelinds recept skapar vi möjligheter
              för unga människor att bospara för att kunna skaffa sig ett eget
              boende. Det är faktiskt de föräldrar som har den sämsta inkomsten
              i vårt land som sparar till sina barn; det kan jag visa Owe Hellberg
              när vi kommer upp till bänken. Därför vill vi vara med och stimulera
              den här viljan och visionen om att kunna få äga en egen bostad
              och ett eget hem. Den vill vi i alliansen stimulera för att minska
              klyftorna i samhället inför framtiden.
            </seg>
          </u>
          <note type="speaker" n="309e172c">
            Anf. 241 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-f4e5144d7ba45003-0" n="3675e5e0">
            <seg n="3c00b88a">
              Herr talman! Detta är den här mandatperiodens sista allmänpolitiska
              debatt. Nu diskuterar vi bostadspolitiken, och ansvarig minister
              lyser med sin frånvaro. Jag ser inte ens en socialdemokratisk
              riksdagsledamot här i kammaren när vi ska diskutera dessa viktiga
              frågor.
            </seg>
            <seg n="70168d65">
              Visserligen bygger politiker inga bostäder, men politiker och
              politiska beslut kan antingen hindra och stoppa bostadsbyggandet
              eller riva hinder och göra bostadsbyggandet möjligt. Jag tänkte
              titta lite på vad som har hänt den här mandatperioden och se vad
              vänsterkartellen har gjort för att riva hinder för bostadsbyggandet.
            </seg>
            <seg n="e2cd870f">
              Jag har tittat väldigt noga och kan säga, och nu är jag väldigt
              generös, att det finns två och ett halvt förslag under dessa tre
              år som man skulle kunna hänföra till sådant som river hinder för
              bostadsbyggandet två och ett halvt förslag under alla dessa år!
            </seg>
            <seg n="ae41adb2">
              Vad har mer hänt under den här tiden? Ja, vi hade en kommun-
              och bostadsminister som hette Lars-Erik Lövdén. Jag vet inte om
              ni minns honom, men jag lämnar honom faktiskt därhän. Det vi kanske
              minns mest är lägenhetsskandalerna med fackföreningspampar och
              socialdemokratiska politiker inblandade, när de myglade till sig
              lägenheter i attraktiva lägen i Helsingfors. Vi minns förmodligen
              också stopplagen, som har hindrat tusentals människor från att
              förverkliga sina drömmar när de velat ombilda sina hyresrätter
              till bostadsrätter.
            </seg>
            <seg n="86d45d3b">
              Vi i bostadsutskottet har gjort ett antal studiebesök under den
              här tiden. Vi har säkert också som enskilda ledamöter och tillsammans
              med våra partikolleger gjort många studiebesök. Det finns några
              ständigt återkommande budskap som vi har fått. Vare sig vi har
              besökt byggindustrier, byggföretag, sådana som vill ha bostad,
              Hyresgästföreningen, fastighetsägare eller kommuner har de varit
              ganska samstämmiga i vissa budskap. Jag ska gå igenom några av
              dem.
            </seg>
            <seg n="3ec2de62">
              De har alltid pratat om långsiktighet när det gäller bostadsbyggandet.
              Vi har alltid hört om PBL-krånglet och den långa planprocessen
              som försvårar byggandet och förhindrar konkurrensen. Man har pratat
              om den rigida tillämpningen av byggnormer och om alla skatter
              på byggandet och boendet. Man har också ofta sagt: Bygg inte för
              bostadskön, utan se till att det blir flyttkedjor!
            </seg>
            <seg n="a0529fe1">
              Trots att vi har hört alla de här budskapen tillsammans har ingenting
              hänt. Vänsterkartellen har haft hundratals tillfällen att bifalla
              motioner och förslag från Moderaterna och andra borgerliga partier
              som just har varit förslag för att ta bort hinder för bostadsbyggande.
              Varje gång har det blivit tummen ned. Ni har alltid röstat nej.
              Jag undrar ibland om vi har varit på samma möten och hört samma
              budskap. Jag tror inte det.
            </seg>
            <seg n="5968eb2e">
              Herr talman! Det byggs så in i Norden! Nu vaknar förmodligen
              representanterna för vänsterkartellen från Miljöpartiet och Vänsterpartiet,
              men ni ska inte hoppa högt förrän ni hört vad jag har att säga.
              Det byggs så in i Norden men inte i Sverige.
            </seg>
            <seg n="ce849373">
              Jag ska ge er några siffror. Jag ska jämföra antalet påbörjade
              lägenheter per tusen invånare i de olika nordiska länderna. På
              Island bygger man 9,7 lägenheter, i Finland 6,8, i Norge 6,5,
              i Danmark 5,3 och i Sverige 3,5. Vi kommer sist!
            </seg>
            <seg n="dfe6ce74">
              Vad ska man kalla det här? Ska man kalla det en lyckad bostadspolitik?
              Nej, jag skulle vilja kalla det en tämligen misslyckad bostadspolitik
              från vänsterkartellen. Vi har 100 000 i bostadskö i Helsingfors.
              Fler människor bor i kommuner med bostadsbrist i dag än när mandatperioden
              började. Det är bostadsbrist i 111 kommuner av 290. Sex av tio
              människor, 61 % av Sveriges befolkning, bor i en kommun med bostadsbrist.
              Jag kan inte kalla det annat än ett misslyckande.
            </seg>
            <seg n="fc654fa2">
              Jag skulle ha kunnat ställa ett antal frågor, men nu är ingen
              här från Socialdemokraterna ens en gång. Det är Vänsterpartiet
              och Miljöpartiet som är här. Men jag avstår från att ställa frågor
              om när de konkreta förslagen kommer som ska riva hindren för bostadsbyggandet.
              De frågorna har jag ställt så många gånger från den här talarstolen,
              men jag har aldrig fått något svar. Och förslagen kommer ju inte.
              Därför ställer jag inte de frågorna.
            </seg>
            <seg n="8943fd20">
              Jag kan bara konstatera att vi moderater har lagt fram förslag
              på alla de punkter jag gick igenom och som vi har hört är hindren
              för att bostadsbyggandet ska komma i gång ordentligt. Men vi har
              alltid fått nej.
            </seg>
            <seg n="21a1de15">
              Vi vill ta bort stopplagen som hindrar folk från att förverkliga
              sina drömmar. Vi vill införa ägarlägenheter så att fler kan äga
              sitt boende. Vi vill börja avveckla fastighetsskatten för att
              få bort skatt på boendet. Det är en del av Moderaternas förslag.
            </seg>
            <seg n="8317d31f">
              Jag kan bara konstatera att vi inte behöver vänta på att ni ska
              komma med några förslag i dag. Det enda Sverige behöver är en
              ny, borgerlig regering som river hinder, tillåter och gör det
              möjligt.
            </seg>
          </u>
          <note type="speaker" n="544bab80">
            Anf. 242 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-2" n="58e58dc5">
            <seg n="84dd29ff">
              Herr talman! Jag försökte lyssna väldigt noga efter vad den moderata
              bostadspolitiken innehöll. Men det var väldigt tunt, måste jag
              säga. Det sprids dessutom en massa myter. Jag har själv suttit
              i PBL-kommittén i två och ett halvt år och kunnat konstatera att
              det största problemet med planeringen är just bristen på planering.
              Det var vi helt överens om i den kommittén.
            </seg>
            <seg n="808aa389">
              Jag ska ställa en fråga till Marietta de Pourbaix-Lundin. Ni
              vill också ta bort räntebidragen. Ni vill ta bort investeringsbidragen
              för byggandet av hyresrätter. Det innebär att hyrorna för en trea
              i en hyresrätt med räntebidrag kommer att öka med ungefär 800
              kr per månad inom en femårsperiod. Nyproduktionshyrorna kommer,
              när investeringsbidraget försvinner, att öka med så där en tusenlapp
              i månaden. Varför ska hyresgästerna och de ungdomar som behöver
              bostäder i dag betala högre hyror i Moderaternas Sverige?
            </seg>
          </u>
          <note type="speaker" n="933cbe80">
            Anf. 243 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-1" n="3675e5e0">
            <seg n="25704094">
              Herr talman! Jag kan bara konstatera att Owe Hellberg ingår i
              en vänsterkartell som i sitt budgetförslag också föreslår att
              räntebidragen ska avskaffas. Det ska göras.
            </seg>
            <seg n="b34113ec">
              En utredning på Regeringskansliet har tittat närmare på bostadsfinansieringen.
              Jag tycker att man kan läsa en mening där som egentligen säger
              allt: Den avreglerade kapitalmarknaden erbjuder i dag bostadssektorn
              väsentligt bättre finansiella betingelser än det varit möjligt
              att reglera eller subventionera fram. Ja, jag håller med. Så är
              det.
            </seg>
          </u>
          <note type="speaker" n="cb6f3498">
            Anf. 244 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-3" n="58e58dc5">
            <seg n="48f922bc">
              Herr talman! Marietta refererar till en departementsskrivelse.
              Vad jag kan förstå är inte det ett regeringsförslag eller ett
              förslag som ska behandlas i den här riksdagen. Vi kommer naturligtvis
              att återkomma med en bostadspolitisk proposition under våren där
              vi redovisar vad som ska göras de närmaste åren.
            </seg>
            <seg n="0285bbe2">
              Men jag får inget svar. Varför ska det bli dyrare att bo i hyresrätt?
              Och framför allt, varför ska det bli dyrare att bo i nybyggda
              hyresrätter, som ungdomar så väl behöver tillgång till?
            </seg>
          </u>
          <note type="speaker" n="7ae850ad">
            Anf. 245 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-2" n="3675e5e0">
            <seg n="396f596a">
              Herr talman! Tänk om Owe Hellberg hade ägnat de här tre åren
              åt att riva hinder för bostadsbyggandet i stället för att hålla
              på och tjafsa, som jag faktiskt tycker att han gör nu. Jag vet
              att Owe Hellberg själv vill avskaffa räntebidragen. Det har han
              själv sagt till mig. Varför hyckla med detta? Det är samma hyckleri
              som det är på många andra områden. Man beskyller andra för saker
              medan man själv också står för dem.
            </seg>
          </u>
          <note type="speaker" n="b852b337">
            Anf. 246 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-7ae1e39434e8068f-0" n="46e66354">
            <seg n="de8ee450">
              Herr talman! För någon vecka sedan träffade jag boende i förorten
              Östberga i Helsingfors. Jag kom till en matsal som fylldes med
              människor inom loppet av en kvart. De hade engagemang och visioner
              men också en enorm frustration.
            </seg>
            <seg n="7ccc3977">
              Den kvällens diskussion handlade om varför inte de hade mer makt
              över tillvaron. Hur kommer det sig att de inte tillsammans med
              kommunen i fråga kan besluta om hur de ska bo? De ville omvandla
              sina hyresrätter till bostadsrätter.
            </seg>
            <seg n="f2f0129f">
              Frågan som jag fick med mig från det här mötet var: Vad tänker
              du göra i riksdagen för att vi ska få mer makt över vår egen tillvaro?
            </seg>
            <seg n="c393dd1c">
              Förra veckan talade jag med några ungdomar som berättade om längtan
              efter att få flytta hemifrån och bli självständiga. Ett andrahands-,
              tredjehands- eller fjärdehandskontrakt lockar naturligtvis inte
              och är heller ingen långsiktig lösning. Så det handlar om att
              bo kvar hos mamma och pappa eller någon av dem.
            </seg>
            <seg n="d7efff20">
              Deras fråga till mig var: Vad tänker du göra åt bostadsbristen?
            </seg>
            <seg n="4e83e21b">
              I måndags fick jag det förtvivlade mejlet från en familj som
              kämpar med höga boendekostnader och som nu dessutom får en högre
              fastighetsskatt.
            </seg>
            <seg n="ab2b4d30">
              Deras frågor till mig var: Förstår inte ni politiker hur vi har
              det och hur mycket fastighetsskatten drabbar oss? Vad tänker du
              göra åt detta?
            </seg>
            <seg n="c6a4a69b">
              I tisdags fick jag ett telefonsamtal från en byggare om ett byggprojekt
              som ska stoppas. Vem tänker på dem som behöver bostäderna? frågade
              han. Vad tänker du göra åt detta?
            </seg>
            <seg n="f1580cd6">
              Det här är fyra exempel bland många många fler som vi stöter
              på som är ute och träffar människor i olika sammanhang. Deras
              önskemål och fråga till oss i riksdagen är: Vad tänker ni göra
              för att vi ska ha mer makt över tillvaron och lättare att hitta
              en boendeform som vi alla önskar?
            </seg>
            <seg n="83e88de3">
              På de allra flesta högskoleorter i Sverige råder det i dag bostadsbrist.
              Enligt Boverket är det bostadsbrist i 111 kommuner av Sveriges
              290. 61 % av landets befolkning bor i kommuner med bostadsbrist.
              Och det är brist på alla typer av bostäder, även stora lägenheter.
            </seg>
            <seg n="185f6ef1">
              I hälften av kommunerna anger man att det råder brist på bostadsrätter.
              Bristen är omfattande, och de unga ensamföräldrarna och de med
              invandrarbakgrund drabbas naturligtvis hårdast i ett läge med
              stor bostadsbrist.
            </seg>
            <seg n="2f067eca">
              Men det handlar inte bara om nyproduktion. Det handlar också
              om vad man gör med de befintliga bostäderna och den befintliga
              bostadsmarknaden. Och det handlar om riksdagens roll. Jag menar
              att riksdagen borde kunna göra mycket mer. Jag är förvånad över
              att det inte kommer fler förslag för att reformera bostadspolitiken.
            </seg>
            <seg n="50ad398f">
              Vad borde vi göra? Flytta makt från riksdagen till det lokala
              samhället och se till att människor som bor ute i kommunerna tillsammans
              med de lokala företrädarna kan avgöra. Det här handlar om Växjö,
              det handlar om Helsingfors och det handlar om många andra kommuner.
              Flytta makten till folket! Jag är övertygad om att de mycket bättre
              kan avgöra om det ska vara hyresrätter eller bostadsrätter. Lagen
              som stoppar kommunerna och deras invånare från att besluta själva
              måste avskaffas.
            </seg>
            <seg n="be45a5be">
              Jag menar att överklagandeprocessen måste bli mycket effektivare.
              Det är orimligt, inte minst för de mindre byggföretagen, att vänta
              upp till åtta nio år innan man kan producera bostäder. Här måste
              vi göra någonting. Överklagandeprocessen måste göras mer effektiv.
            </seg>
            <seg n="d68caee6">
              Varför inte inrätta en upplåtelseform till, ägarlägenheter? Tänk
              vilken fantastisk mix av boendeformer man kunde få på fastighetsnivå.
              Varför detta idoga motstånd? Jag tror att det också skulle bidra
              till att skapa fler bostäder.
            </seg>
            <seg n="5d607da7">
              Men låt mig också påminna om att när regeringen och riksdagsmajoriteten
              vill då kommer det åtgärder. Det handlar ofta om pekpinnar. Vill
              man att det ska vara kooperativa hyresrätter kommer man att tvinga
              fram det. Men jag menar att makten borde flyttas ut till bostadskonsumenterna
              och det lokala samhället.
            </seg>
            <seg n="8c7ae151">
              Sverige behöver också en reformering av hyressättningssystemet.
              Då är vi inne på det system som handlar om de befintliga bostäderna.
              Vi måste också se till att det skapas förutsättningar för nyproduktion.
              Innan man sätter spaden i backen ska man veta vad som gäller.
              En modernisering av hyressättningssystemet men varför kommer det
              inga förslag? Jag menar att det behövs en reform, och den borde
              ha kommit för länge sedan.
            </seg>
            <seg n="49795fcc">
              Det är några av mina svar. Folkpartiet har väckt fyra motioner
              med mängder av förslag som belyser olika hinder som hela tiden
              stoppar dem utanför det här huset som kan se till att det kommer
              fram fler bostäder. Riksdagens roll borde vara att skapa förutsättningar
              inte att bygga hinder.
            </seg>
            <seg n="ce9ef826">
              Herr talman! Också jag saknar statsrådet här i dag för en diskussion
              och en debatt. Men jag passar på att skicka vidare de frågor som
              jag har fått från bostadskonsumenterna till er i majoriteten:
              Vad tänker ni göra för att underlätta för dem?
            </seg>
          </u>
          <note type="speaker" n="78612f75">
            Anf. 247 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-4" n="58e58dc5">
            <seg n="346c9a17">
              Herr talman! Folkpartiet vill göra boendet till en konsumentfråga,
              står det i er bostadspolitiska motion. Är det inte rimligare att
              det är behoven som ska styra och att bostaden ska vara en rättighet?
              För att det ska kunna bli så är det de ekonomiska förutsättningarna
              som är avgörande för att det ska kunna bli en rättighet och en
              möjlighet att efterfråga en bostad.
            </seg>
            <seg n="275ac7ba">
              Men när Nina Lundström pratade här hörde jag ingenting om de
              ekonomiska förutsättningarna. Däremot vet jag genom er motion
              att ni vill ta bort räntebidragen och investeringsbidragen för
              nyproduktion av hyresrätter. På vilket sätt ger det fler bostäder
              och på vilket sätt blir det billigare för konsumenterna?
            </seg>
          </u>
          <note type="speaker" n="6912ba2a">
            Anf. 248 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-1" n="46e66354">
            <seg n="561633fe">
              Herr talman! Vi har i våra fyra motioner belyst alla de hinder
              som finns och som kan påverkas av riksdagen.
            </seg>
            <seg n="abf93e4d">
              Det gläder mig att Owe Hellberg belyser konsumentperspektivet.
              I år har Folkpartiet föreslagit att det bostadspolitiska målet
              borde göras om genom ett införande av ett konsumentperspektiv.
            </seg>
            <seg n="a0810e59">
              Ja, vi avvecklar räntebidragen och investeringsbidragen. Och
              min fråga till Owe Hellberg är: Om dessa är nyckeln till ökat
              bostadsbyggande, varför har det inte hänt någonting under de senaste
              tio åren? Vilket ansvar har du, som stöttar regeringen också i
              budgetsammanhang, tagit för att få fram fler bostäder? Vi är sämst
              i klassen år efter år.
            </seg>
            <seg n="17db00cd">
              Vi kommer att avveckla fastighetsskatten när vi fasar ut bidragen
              och på så sätt ser vi till att det skapas förutsättningar även
              för nyproduktion.
            </seg>
          </u>
          <note type="speaker" n="3411354c">
            Anf. 249 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-5" n="58e58dc5">
            <seg n="1ea31a96">
              Herr talman! Ni avvecklar inte fastighetsskatten, ni sänker den
              med en tiondel för hyresrätter. Det innebär 2030 kr i månaden
              i minskad hyra. Så det vore väl inte så mycket till hjälp.
            </seg>
            <seg n="44853581">
              När det gäller konsumentperspektivet vill jag deklarera att vi
              inte ser bostaden som en konsumtionsvara vilken som helst, utan
              vi ser den som en rättighet. Det är därför som det är så viktigt
              att vi här i riksdagen fattar beslut som gör att det kan bli en
              rättighet.
            </seg>
            <seg n="4adcd8d1">
              Det har byggts 10 00015 000 hyresrätter under de senaste tre
              åren med hjälp av investeringsstödet. Vi tänker naturligtvis fortsätta
              att jobba för att det ges stöd till bostadsproduktion så att många
              av de 110 000 lägenheter som behövs blir hyresrätter så att ungdomar
              har möjlighet att flytta in i dem.
            </seg>
          </u>
          <note type="speaker" n="7f34d220">
            Anf. 250 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-2" n="46e66354">
            <seg n="7b474bda">
              Herr talman! Det låter ju som om Owe Hellberg och Vänsterpartiet
              kommer att stödja Folkpartiets förslag. Vi anför i vår motion
              att det för att beakta konsumenternas situation är viktigt att
              lyfta fram konsumentperspektivet, inte myndighetsperspektivet,
              i bostadspolitiken.
            </seg>
            <seg n="86c4f58e">
              När det gäller fastighetsskatten borde Owe Hellberg läsa på.
              I Folkpartiets motion har vi också föreslagit att när vi fasar
              ut räntebidragen för produktionen efter 1993 gör vi också en ytterligare
              korrigering i fastighetsskatten utöver den generella procentsatsen
              som Owe Hellberg nämnde.
            </seg>
          </u>
          <note type="speaker" n="2ae5cba2">
            Anf. 251 OWE HELLBERG (v):
          </note>
          <u who="owe_hellberg_32d974" xml:id="i-28f3e5259bc97e1a-6" n="58e58dc5">
            <seg n="558c864a">
              Herr talman! Rätten till en bostad borde vara en självklar rättighet
              i ett land som Sverige, men så är det tyvärr inte för alla. Hemlösheten
              ökar och ungdomar får i allt större utsträckning bo kvar hemma.
              I en rapport av boendeforskaren Sven Bergenstråhle konstateras
              det att antalet unga mellan 20 och 27 år med eget boende har minskat
              från 62 % till 57 % och att det saknas 110 000 bostäder för unga
              vuxna. Av de 20 % som är mambor vill åtta av tio ha en egen bostad
              varav hälften vill ha en hyresrätt.
            </seg>
            <seg n="c1177490">
              Orsakerna till bostadsbristen är många, men kraftigt minskade
              statliga insatser inom ramen för bostadspolitiken sätter naturligtvis
              sina spår. De borgerliga signalerna till kommunerna i början av
              90-talet om att de inte behövde bry sig om bostadsbyggande och
              planering gjorde ju inte saken bättre.
            </seg>
            <seg n="e18a06dd">
              Byggandet av ordinarie hyresrätter upphörde mer eller mindre
              som en följd av dessa beslut. De senaste åren har bostadsbyggandet
              ökat igen, även byggandet av hyresrätter, det senare tack vare
              införandet av investeringsstimulanser med inriktningen och kravet
              att bygga till rimliga kostnader. Åtgärderna är bra, men inte
              tillräckligt långsiktiga. Bostadsbyggandet behöver mer långsiktiga
              och stabila spelregler. En hög och jämn bostadsproduktion är bra
              för konkurrensen på byggmarknaden och för att upprätthålla den
              kommunala kompetensen i planerings- och byggfrågor.
            </seg>
            <seg n="471cabda">
              Vänsterpartiet menar att det nu är dags att ta nya tag och skapa
              rättvisa villkor mellan de olika upplåtelseformerna. Rätten till
              en bostad bör även skrivas in i socialtjänstlagen så att medborgarna
              i verkligheten ska kunna kräva det som grundlagen säger, nämligen
              att det åligger samhället att se till att alla har en bostad.
            </seg>
            <seg n="1c65995e">
              Bostadspolitiken måste få både större plats och större ekonomiskt
              utrymme under de kommande åren. De bostadspolitiska målen måste
              konkretiseras så att de blir mätbara och utvärderingsbara. Det
              bör till exempel finnas ett volymmål för bostadsproduktionen och
              en inriktning som visar vad som bör byggas. Riksdagen bör slå
              fast att det varje år under den närmaste tioårsperioden ska byggas
              minst 40 000 bostäder varav hälften ska vara hyresrätter. Målsättningen
              bör avspegla de behov som finns och inte betalningsviljan, som
              borgerligheten vill.
            </seg>
            <seg n="aa0a4454">
              För att klara volymmålen behövs ökade statliga insatser. Vänsterpartiet
              har föreslagit att en bostadsfond utanför statsbudgeten inrättas
              och finansieras med medel från de statliga AP-fonderna, 100 miljarder
              kronor 10 miljarder kronor per år bör avsättas för investeringar
              i nyproduktion och renovering av hyresrätter. Givetvis ska lånen
              återbetalas genom amortering och ränta för att inte äventyra kommande
              generationers pensionspengar. Att investera i något så samhällsnyttigt
              som bostäder är väl använda offentliga medel. Rättvisa villkor
              på bostadsmarknaden kräver ett bättre stöd till hyresrätten. Det
              är den boendeform som det är dyrast att bo i samtidigt som hyresgästerna
              har de lägsta inkomsterna.
            </seg>
            <seg n="dd6ec02d">
              Rättvisa villkor mellan upplåtelseformerna kräver också en förändring
              av fastighetsbeskattningen. Enligt Fastighetskatteutredningens
              betänkande från år 2000 är både bostadsrätten och hyresrätten
              överbeskattade. Den uppfattningen delar Vänsterpartiet, och vi
              vill se en skattereform där man beskattar upplåtelseformen och
              inte som enligt dagens system hustypen. På sikt vill vi avskaffa
              fastighetsskatten på hyresrätten och enbart beskatta den som näringsverksamhet.
              Bostadsrätten måste också kompenseras genom ändringar i beskattningen.
            </seg>
            <seg n="493b4fbd">
              Viktigt är också att bevara det redan byggda. Här behövs rejäla
              insatser i form av investeringsbidrag för ombyggnation av hyresrätter.
              Enligt Boverket behöver 1,3 miljoner lägenheter en totalrenovering
              under de närmaste 15 åren. För att inte hyresnivåerna ska skjuta
              i höjden behövs statliga insatser där miljökrav och förhandlade
              hyror innan ombyggnation bör vara en del av villkoren för att
              få stöd.
            </seg>
            <seg n="7d445c7d">
              En allt äldre befolkning kräver också tillgänglighetsanpassning
              i form av hissar. 75 000 trappuppgångar saknar hissar, och det
              är investeringar som inte går att räkna hem i en hyresförhandling.
              Här krävs också statliga insatser. En annan vinst med ett hissbidrag
              är att många av de tvåvåningshus som finns i och runt våra storstadsområden
              kan byggas till med flera våningar. Det är bra för miljön då befintlig
              infrastruktur kan användas i stället för att det byggs nya vägar
              och tillfarter med ökad biltrafik som följd.
            </seg>
            <seg n="b69a673f">
              Herr talman! Bostadspolitiken kan inte enbart bestå av vackra
              ord, den kräver även ekonomiska satsningar. Vänsterpartiet kräver
              en permanent stor satsning under de närmaste tio åren. Borgerligheten
              vill fortsätta att skära i stöden till bostadssektorn. Vad Socialdemokraterna
              vill efter år 2006 är fortfarande mycket oklart. Kanske får vi
              en fingervisning om det av Leif Jakobsson när det blir hans tur
              att gå upp i talarstolen.
            </seg>
          </u>
          <note type="speaker" n="bf6f653e">
            Anf. 252 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-c28750f276205b5c-3" n="ea182839">
            <seg n="081d3c3a">
              Herr talman! Det är intressant att höra Owe Hellberg agera som
              en äkta oppositionspolitiker. Han är kritisk till att så få bostäder
              har byggts. En av orsakerna till detta är enligt Owe Hellberg
              att borgarna satt vid makten i fyra år i början på 90-talet. Men
              Owe Hellberg har suttit vid makten i elva år och dessutom varit
              ansvarig för bostadspolitiken. Under dessa elva år har alltfler
              unga blivit utan bostad enligt den undersökning som Owe Hellberg
              själv citerade ifrån.
            </seg>
            <seg n="0dd6e108">
              Då skulle jag vilja veta vad det är Owe Hellberg har missat så
              totalt i sina ambitioner i det politiska arbetet när det bara
              har gått utför och blivit allt sämre under den period när Owe
              Hellberg själv har suttit och regerat.
            </seg>
            <seg n="1e4edbcf">
              Min andra fråga är: Tänker Owe Hellberg säga nej till det förslag
              som har arbetats fram av den här gruppen i Regeringskansliet som
              har hållit på med den nya finansieringen? Där säger regeringens
              egna talespersoner själva att man tänker fasa ut räntorna till
              2013. Kommer Owe Hellberg att säga nej till det förslaget?
            </seg>
          </u>
          <note type="speaker" n="0c124a79">
            Anf. 253 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-7" n="58e58dc5">
            <seg n="66dcb534">
              Herr talman! Det där var inte en riktig verklighetsbeskrivning.
              För det första byggdes det knappt 10 000 lägenheter under mitten
              av 90-talet, och nu är vi snart uppe i över 30 000 lägenheter.
              Så visst har det hänt saker, och framför allt har det hänt väldigt
              mycket på hyresrättssidan där vi envist har krävt ett ökat stöd
              för nyproduktion av hyresrätter. Det syns klart och tydligt. 7580
              % av det som är byggt med stöd skulle inte ha blivit byggt om
              man inte hade haft den här stimulansen. Men vi är naturligtvis
              inte nöjda. Vi vill fortsätta med detta. Vi tycker att man ska
              ha en mer långsiktig satsning. Det är därför vi pratar om den
              närmaste tioårsperioden.
            </seg>
            <seg n="d73d1bd7">
              När det gäller förslaget från departementet är det en skrivelse
              och ingenting annat. Jag kommer naturligtvis aldrig att gå med
              på ett avskaffande av räntebidragen om man inte inför något annat.
              Självklart är det så. Det finns både för- och nackdelar med räntebidragen.
              Det finns kanske bättre system att använda där, men man måste
              naturligtvis sätta in något nytt i stället. Ni har ju ingenting
              att komma med. Det är helt tomt.
            </seg>
          </u>
          <note type="speaker" n="341beefa">
            Anf. 254 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-c28750f276205b5c-4" n="ea182839">
            <seg n="c84adca4">
              Herr talman! Det är intressant att Owe Hellberg nu helt plötsligt
              retoriskt säger att väldigt mycket har hänt. Den som läser protokollet
              kan se att det är väldig skillnad på inlägget och repliken.
            </seg>
            <seg n="99318d28">
              Den här stimulansen ska ha gjort stora underverk. Jag skulle
              vilja veta av Owe Hellberg varför det inte är fler som har begärt
              pengar av dessa 1,4 miljarder som är avsatta till stimulans. De
              ansökningar som ligger på bordet gäller endast några 100 miljoner.
            </seg>
          </u>
          <note type="speaker" n="3c87f242">
            Anf. 255 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-8" n="58e58dc5">
            <seg n="e89f7cb5">
              Herr talman! Nu gäller det här stödet till utgången av 2006.
              Vi får inte dra så förhastade slutsatser som Ragnwi Marcelind
              gör. Vi kan konstatera att det har byggts mellan 10 000 och 15
              000 lägenheter med hjälp av det här stödet. Det har byggts hyresrätter
              till rimliga kostnader. Det är alltså ett nytänk i bostadsproduktionen.
              Det handlar om att komma bort från det som är för den tjocka plånboken
              och i stället bygga för den stora massan. Och den grupp som verkligen
              behöver de här bostäderna är ungdomarna. Det framgår väldigt tydligt
              av de forskningsrapporter som finns att tillgå.
            </seg>
          </u>
          <note type="speaker" n="a7350339">
            Anf. 256 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-3" n="3675e5e0">
            <seg n="460c875a">
              Herr talman! Vi känner igen oss. Owe Hellberg är nu inte samarbetspartner
              till Socialdemokraterna, utan han är i opposition. Det intressanta
              är att han i princip försöker ha en offentlig förhandling med
              Socialdemokraterna här i kammaren i dag om hur det ska bli i framtiden
              med bostadsstödet. Det tycker jag är väldigt intressant, och det
              är inte första gången vi hör detta.
            </seg>
            <seg n="ad34d55d">
              Owe Hellberg beskriver en del av det som inte har hänt under
              de här åren som han själv har varit med och påverkat. Han har
              i princip suttit i majoriteten. Hur kommenterar Owe Hellberg det
              faktum att fler kommuner i dag än när mandatperioden började,
              om vi bara sträcker oss till en sådan kort tid, har bostadsbrist?
              Vad har Owe Hellberg gjort av det?
            </seg>
            <seg n="4643fa3e">
              Sedan är jag förundrad över att i princip hela Owe Hellbergs
              tal handlar om hur man på olika sätt ska subventionera bostadsbyggandet.
              När vi har gjort de här studiebesöken som jag pratade om har detta
              i princip aldrig kommit upp. Det är andra hinder för bostadsbyggandet
              som man tar upp. Min fråga till Owe Hellberg är: Vad har Owe Hellberg
              gjort för att riva de hindren? Jag hittade två och ett halvt förslag
              under tre år för att göra det.
            </seg>
          </u>
          <note type="speaker" n="17cbfaae">
            Anf. 257 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-9" n="58e58dc5">
            <seg n="4513fff7">
              Herr talman! Den första frågan är mer komplex än så. Det handlar
              inte bara om bostäder. Marietta vet ju att det också handlar om
              den demografiska omvandlingen i Sverige och om hur man flyttar
              och rör sig mot storstadsområdena. Ungdomarna hamnar här, och
              hemma hos mig finns det tomma lägenheter i stället. Det är en
              utveckling som har varit ganska tydlig. Vi har också haft en ganska
              stor flyktinginvandring under 90-talet som naturligtvis skapar
              en sådan här situation.
            </seg>
            <seg n="4a3e55ef">
              När det gäller regelsystem vill jag säga att jag har själv suttit
              i Plan- och bygglagskommittén, och det kommer en del förslag som
              ska underlätta byggande och planering. Men vi konstaterade där
              att det största problemet har varit att man har struntat att planera
              för byggandet.
            </seg>
          </u>
          <note type="speaker" n="b8e8070a">
            Anf. 258 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-4" n="3675e5e0">
            <seg n="55cd61c4">
              Herr talman! Den här utredningen har vi väntat på länge. När
              man läser den verkar det som om man bygger upp fler hinder än
              man tar bort. Det ska krävas bygglov för ännu mer än i dag. Jag
              kan inte påstå att den kommer att göra att det byggs mer.
            </seg>
            <seg n="ca5766fe">
              Owe Hellberg svarar inte på min fråga. Vad har ni gjort under
              de här tre åren för att riva hindren för bostadsbyggandet? Ge
              mig ett exempel!
            </seg>
          </u>
          <note type="speaker" n="9a13117e">
            Anf. 259 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-10" n="58e58dc5">
            <seg n="db0934dc">
              Herr talman! Jag tror att Marietta de Pourbaix-Lundin ibland
              målar upp hinder som kanske inte ens finns. Vi tyckte att det
              var helt okej med tredimensionell fastighetsbildning, men vad
              har hänt där? Det har inte hänt någonting. Det är kanske inte
              formerna och lagstiftningen som påverkar den här situationen alla
              gånger. Det är väl dessa hårda kalla fakta: Vad är det för ekonomiska
              villkor som gäller för produktionen? Och dem vill ju ni rasera.
              Det är så det är. Ni tar ju tyvärr bort allt som finns till sådant.
            </seg>
          </u>
          <note type="speaker" n="b4d39c47">
            Anf. 260 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-3" n="46e66354">
            <seg n="b0a2bba9">
              Herr talman! Jag skulle vilja ställa de fyra frågorna till Owe
              Hellberg. Det gäller de frågor som de här bostadskonsumenterna
              och aktörer har ställt.
            </seg>
            <seg n="3e03b73d">
              För det första: Vad avser Owe Hellberg och Vänsterpartiet att
              göra vad gäller lagen om allmännyttiga bostadsföretag? Ska den
              avskaffas, avvecklas?
            </seg>
            <seg n="6be456eb">
              För det andra: Vad menas med att fastighetsskatten på hyresrätter
              på sikt ska avskaffas? Kommer Vänsterpartiet att bidra till en
              förändring av fastighetsskattesystemet?
            </seg>
            <seg n="49f7f329">
              För det tredje: Kommer Vänsterpartiet att medverka till en reformering
              och modernisering av hyressättningssystemet?
            </seg>
            <seg n="2664598e">
              För det fjärde: Vad kommer att hända med överklagandeprocessen?
              Kommer Vänsterpartiet att medverka till att instansordningen förändras?
            </seg>
            <seg n="a0e2bff4">
              Det här är fyra väldigt konkreta frågor om hinder för bostadsbyggande
              och för bostadsmarknadens funktionssätt som kommer från människor
              som själva drabbas. Jag tror att det är väldigt viktigt för dem
              att i kväll få höra hur Vänsterpartiet förhåller sig till de här
              frågorna.
            </seg>
          </u>
          <note type="speaker" n="87c571dc">
            Anf. 261 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-11" n="58e58dc5">
            <seg n="1c561348">
              Herr talman! Vi tycker naturligtvis att lagen om allmännyttan
              ska finnas. Vi behöver en lagstiftning när det gäller allmännyttan.
              Vi vill ha alla upplåtelseformerna, men det finns ingen anledning
              att omvandla hyresrätter till bostadsrätter i spekulativt syfte.
              Helsingforss stad har fått skänka miljarder kronor till omvandlingar
              från hyresrätt till bostadsrätt. Efter ett år har två tredjedelar
              av dem som köpte bostadsrätterna flyttat därifrån. Det tycker
              inte vi är bra.
            </seg>
            <seg n="dd45d9d0">
              När det gäller fastighetsskatten måste vi först få en beskattning
              av upplåtelseform och inte hustyp. Därefter kan vi gå vidare med
              att sänka fastighetsskatten på hyresrätter. Det är det vi vill
              göra eftersom den är trippelbeskattad.
            </seg>
            <seg n="6d031bda">
              När det gäller överklagande finns det förslag till en ny beslutsordning.
              Det finns förslag om att krympa kretsen av dem som får överklaga.
              Jag står bakom dessa förslag.
            </seg>
          </u>
          <note type="speaker" n="98dfe2fa">
            Anf. 262 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-4" n="46e66354">
            <seg n="fa0ad127">
              Herr talman! Jag noterar att Owe Hellbergs partikamrater i Växjö
              har varit väldigt bekymrade över att man inte ens kan sälja en
              fastighet med 28 lägenheter. Om jag förstår det rätt kommer du
              att få hantera en motion i detta avseende på kongressen. Jag skulle
              vilja säga att den här typen av lagstiftning försvårar för många
              kommuner ute i landet. Syftet var ju uppenbarligen att rikta den
              mot Helsingforssregionen, men jag menar att här är man inne på
              det kommunala självstyret och möjligheterna för bostadskonsumenterna
              att styra sin tillvaro. Har jag förstått Owe Hellberg rätt i att
              han inte kommer att medverka till att förändra lagstiftningen?
            </seg>
          </u>
          <note type="speaker" n="180d5559">
            Anf. 263 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-12" n="58e58dc5">
            <seg n="6fd60228">
              Herr talman! I det fallet kommer jag inte att medverka till en
              förändring av lagstiftningen. Vi ser ju i dag att 90 % av de förfrågningar
              som finns om att få sälja faktiskt går igenom, så vi ska nog ta
              och se över den här lagstiftningen så att den fungerar bättre.
            </seg>
            <seg n="e759f6c6">
              När det gäller hyressättningssystemet tycker vi att det är bra
              med trepartsöverenskommelser. Är de överens om saker och ting
              tycker jag också att det är riktigt. Men vi vill naturligtvis
              koppla det till de statliga åtaganden som vi tycker att man ska
              göra, och då handlar det om investeringsbidrag och om de satsningar
              som man gör här, så att det nya hyressättningssystemet inte får
              ett utfall som är direkt olämpligt i förhållande till bruksvärdessystemet.
            </seg>
          </u>
          <note type="speaker" n="8b2954fd">
            Anf. 264 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-0" n="5e9a07ed">
            <seg n="168e1c62">
              Herr talman! Det fanns några frågor som jag faktiskt tyckte att
              det var bra att Owe Hellberg tog upp, bland annat detta med neutralitet
              mellan olika boendeformer. Jag vill plussa på det lite grann,
              för om man ska ha neutralitet mellan boendeformer så måste det
              också finnas lite olika boendeformer i Sverige. I Sverige saknar
              vi till exempel möjligheten att äga sin lägenhet. Jag skulle vilja
              höra lite om hur Owe Hellberg ser på mångfalden av boendeformer
              i Sverige och hur man ska kunna komma till rätta med dem.
            </seg>
            <seg n="412c526c">
              Ser Vänsterpartiet någonsin till den enskilda människans vilja
              och ambition att till exempel få äga sin lägenhet?
            </seg>
          </u>
          <note type="speaker" n="258fa3f8">
            Anf. 265 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-13" n="58e58dc5">
            <seg n="2e41df6a">
              Herr talman! Nej, vi tycker att det är bra med de upplåtelseformer
              vi har i dag. Vi menar att bostadsrätten i princip är en form
              av ägande av en bostad som fungerar på liknande sätt som det gör
              i Finland.
            </seg>
            <seg n="ab4ebc28">
              Neutraliteten är viktig att upprätta ur skattesynpunkt, och vi
              tycker att Fastighetsskattekommitténs förslag från 2000 är väldigt
              bra. Tyvärr har ingenting skett med de förslagen, utan nu håller
              man på och pusslar med fastighetsskatten på lite olika sätt. Jag
              tycker att det vore bättre om man satte sig ned och grundligt
              såg över och kom med förslag utifrån kommitténs betänkande.
            </seg>
          </u>
          <note type="speaker" n="17d188bd">
            Anf. 266 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-1" n="5e9a07ed">
            <seg n="d28329e6">
              Herr talman! Det är egentligen inga problem för de människor
              i Sverige som har en tjock plånbok jag tror att Owe Hellberg berörde
              det också. Men för de andra, de som kallas outsiders och som inte
              kommer in på bostadsmarknaden, är det problem. Jag undrar om Owe
              Hellberg har tänkt vidare på det. 40 % av dem som är bostadssökande
              i Göteborg har till exempel inte över huvud taget en egen bostad.
              De är inneboende eller bor i andra hand. Är det tillfredsställande
              att det ser ut så i Sverige i dag?
            </seg>
          </u>
          <note type="speaker" n="a780b0c2">
            Anf. 267 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-14" n="58e58dc5">
            <seg n="6abeb564">
              Herr talman! Det är självklart inte tillfredsställande det var
              det jag försökte säga alldeles nyss när jag pratade om vad man
              ska göra för att ungdomarna ska få bostäder till rimliga kostnader.
            </seg>
            <seg n="40eedc95">
              Men ni vill ju göra precis tvärtom. Ni vill ju göra det dyrare.
              Rigmor säger ju dessutom att de inte har pengar, inte har råd.
              Hur ska de då ha råd att låna pengar eller ha möjlighet att sätta
              sig i skuld? De får ju inte ens låna pengar. Då måste de ju ha
              andra alternativ.
            </seg>
            <seg n="04937519">
              Dessutom är det så att åtminstone hälften av de ungdomar som
              bor hemma vill bo i hyresrätt. Varför ska de inte få göra det?
            </seg>
          </u>
          <note type="speaker" n="44a5ba58">
            Anf. 268 RIGMOR STENMARK (c):
          </note>
          <u who="rigmor_stenmark_994aac" xml:id="i-79c04d72fff03579-2" n="5e9a07ed">
            <seg n="10d01f15">
              Herr talman! 30 hyresgäster sägs upp efter muthärva. Den kommunala
              bostadsstiftelsen i Solna har beslutat att säga upp 30 hyresgäster
              som har mutat sig till sina lägenheter. Sammanlagt betalade de
              miljonbelopp för att hamna först i bostadskön. Det var på våren
              2003 det uppdagades att en bostadsförmedlare använt en bugg i
              det datoriserade kösystemet för att flytta upp vissa bostadssökande.
              Polisen hittade en mycket stor summa kontanter hemma hos kvinnan,
              och utredningen visade att hon tagit emot åtminstone 940 000 kronor
              i mutor.
            </seg>
            <seg n="70b5c0d4">
              Det här är ett exempel på den utbredda svarthandeln som finns
              i dag i Sverige. Fastighetsägarna i Helsingfors gjorde i en studie
              2001 bedömningen att svarta pengar var involverade i ungefär hälften
              av de 6 000 byten som gjordes och att marknaden omsatte uppemot
              1 miljard kronor per år.
            </seg>
            <seg n="f4db7f33">
              Dessvärre är det här inte enbart ett storstadsproblem, utan andra
              studier visar att det är utspritt över hela landet. Oroväckande
              är att det är så många ungdomar som lockas in på den här svarta
              marknaden och att de även visar en öppnare attityd till den svarta
              marknaden.
            </seg>
            <seg n="c22e2cd3">
              En svart marknad är inte acceptabelt och inte heller tillåtet
              enligt svensk lag. Men den finns, och den kan till stor del förklaras
              av den hårt reglerade och dåligt fungerande bostadsmarknad som
              råder i dagens Sverige. Den är inte bara en grogrund till övrig
              kriminalitet, utan den sänder helt fel signaler till unga människor
              i vårt samhälle. Därför kräver Centerpartiet att dagens bostadssystem
              reformeras.
            </seg>
            <seg n="07eb2717">
              Och jag undrar, jag också: Varför är inte samhällsbyggnadsministern
              på plats? Jag vill ställa frågan direkt till Mona Sahlin: Ser
              inte Mona Sahlin vad som försiggår på den av socialdemokrater
              reglerade bostadsmarknaden? Människor får inte bostäder i den
              takt som behövs, utan man lämnar svarthandeln att härja helt fritt.
              Och vad säger ni då, socialdemokrater, vänsterpartister och miljöpartister
              som är i kammaren? Är det den här bostadsmiljön ni vill ha?
            </seg>
            <seg n="e2190224">
              Herr talman! Ytterligare en del av svarthandeln utgörs av de
              svartjobb som utförs inom bygg- och hushållsbranschen. Svartjobben
              är inte bara skadliga på grund av att pengar undanhålls staten
              utan också den utsatthet som många arbetar under och främst för
              att de sänder fel signaler. Det behövs en attitydförändring i
              vårt samhälle, och det här hjälper inte till.
            </seg>
            <seg n="2b95182f">
              Centerpartiet kräver att man tar tag i detta jätteproblem. Möjligheterna
              att motverka svartjobb är flera. ROT-avdraget för reparationer
              och underhåll har till exempel visat sig ha en positiv effekt
              för att tvätta svarta jobb vita. Jag frågar: Är ni socialdemokrater,
              vänsterpartister och miljöpartister beredda att titta på denna
              möjlighet?
            </seg>
            <seg n="dc028c2b">
              Herr talman! Centerpartiet vill ha en sund bostadspolitik där
              det är människorna själva som ska kunna välja var och hur de vill
              ha sitt boende. Att välja innebär att det måste finnas alternativ.
              Vi vill ha en bostadspolitik som bygger på att makten så att säga
              kommer underifrån. Vi vill ha en reformerad bostadspolitik med
              ett större marknadsekonomiskt inslag. Varför vill Centerpartiet
              det? Jo, därför att vi ser att bostadsmarknaden inte fungerar
              i dag. Svarthandeln är bara ett exempel.
            </seg>
            <seg n="80468d39">
              Vi vill ha valfrihet och mångfald på bostadsmarkanden, och då
              är det viktigt att det råder neutralitet i synen på de ekonomiska
              förutsättningarna för de olika boendeformerna. Man ska kunna äga
              eller hyra sin villa eller äga eller hyra sin lägenhet. Är ni
              socialdemokrater, vänsterpartister och miljöpartister beredda
              att se över systemet i dag? Ser ni över huvud taget problemet
              på den svenska bostadsmarkanden? Ser ni att ert kortsiktiga och
              osammanhängande engagemang för en av de allra viktigaste frågorna
              i dagens samhälle bostadsfrågan helt har kapsejsat? Unga vuxna
              bor fortfarande hemma hos sin mamma. Det har till och med myntats
              ett begrepp för det: mambor. Vet ni hur många mambor vi har i
              dag? Unga vuxna vill ha ett eget boende. Unga vuxna frågar: Var
              och hur ska jag ha råd att bo?
            </seg>
            <seg n="79aa582c">
              Småbarnsfamiljer i Sverige är trångbodda, och har man uppnått
              65-plus och vill styra sitt liv själv, ja, då tror Socialdemokraterna
              att man bara kan bunta ihop åldringarna och antingen förvisa oss
              till att vi ska fortsätta att bo kvar hemma även om tillgängligheten
              inte är ordnad, eller så ska vi bli hänvisade till särskilt boende.
              Det tycks som om det är mode i även hur man behandlar äldre. Var
              finns respekten för människors vilja att ta vara på sig själv?
            </seg>
            <seg n="44459879">
              I vår direkta boendemiljö finns en mängd faktorer som påverkar
              vår hälsa. Vi vistas inomhus upp till 90 % av vår tid, och allergier,
              astma och olika luftvägsbesvär kan kopplas direkt till inomhusmiljön.
              Vad gör Miljöpartiet åt det?
            </seg>
            <seg n="047e3ba4">
              Vi vill sätta människan före systemet, men bostadsmarknaden i
              Sverige i dag kan liknas vid ett ekorrhjul. Människorna springer
              runt, runt och finner ingen lösning. Det finns ingen öppning,
              herr talman, så länge socialdemokrater, vänsterpartister och miljöpartister
              sitter vid makten.
            </seg>
            <seg n="cc2af6c5">
              Det behövs en ny regering. Det behövs en ny bostadsminister som
              sätter människan före systemet.
            </seg>
          </u>
          <note type="speaker" n="5c705238">
            Anf. 269 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-15" n="58e58dc5">
            <seg n="9e865b12">
              Herr talman! Signalisten i Solna och det fiffel som förekommit
              där är väl en kommunal fråga i en moderatstyrd kommun vad jag
              vet. Därför vore det rimligt att Rigmor Stenmark stödde Vänsterpartiets
              förslag om obligatoriska bostadsförmedlingar, fria från de kommunala
              bostadsföretagen, som kan sköta förmedlingen av bostäder samt
              en bostadsanvisningslag så att man också har tillgång till bostäder.
              Det skulle nog bli mycket bättre då.
            </seg>
            <seg n="87461841">
              Rigmor Stenmark hade också chansen att stödja Vänsterpartiets
              förslag om att det lägenhetsregister som så småningom ska inrättas
              får användas just för att bekämpa svarthandeln med lägenheter.
              Men där hör jag ingenting från Rigmor Stenmark. Ni vill ju inte
              ens ha ett sådant register. Då är det lite märkligt att man vet
              var de 60 % av befolkningen som bor i egna hem finns medan man
              inte ska veta var resten finns. Det var två exempel på vad du
              kunde ha gjort.
            </seg>
            <seg n="407be554">
              Det stora problemet med svarthandeln är bristen på bostäder.
              Jag vill höra vad Rigmor Stenmark ska göra så att vi får fler
              bostäder. Det som ni hittills föreslagit innebär ju att ni försämrar
              möjligheterna till byggande.
            </seg>
          </u>
          <note type="speaker" n="5d9715f6">
            Anf. 270 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-3" n="5e9a07ed">
            <seg n="10e82ca5">
              Herr talman! Varken bostadsförmedling eller register ger fler
              bostäder, Owe Hellberg.
            </seg>
            <seg n="b5b29abb">
              Centerpartiet vill se en helt ny reformerad bostadspolitik. Det
              är dags för ett nytt sätt att se på bostadspolitiken. Jag har
              suttit i bostadsutskottet under nästan tre mandatperioder. Under
              dessa tre mandatperioder har vi inte sett något som helst nytt
              från socialdemokrater, vänsterpartister eller miljöpartister.
              De trampar på i gamla hjulspår, och då blir detta följden.
            </seg>
          </u>
          <note type="speaker" n="f38d1d78">
            Anf. 271 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-16" n="58e58dc5">
            <seg n="218824aa">
              Herr talman! Vad det helt nya ska bestå i är svårt att få någon
              uppfattning om för det kommer aldrig några konkreta förslag.
            </seg>
            <seg n="0c2f95e5">
              Nu har ni lagt fram förslagen om att försämra räntebidragen eller
              ta bort dem om fem år och ta bort investeringsbidragen samt ett
              förslag om en liten sänkning av fastighetsskatten. Det kommer
              naturligtvis inte att påverka nyproduktionen av bostäder särskilt
              mycket.
            </seg>
            <seg n="e7dc0f51">
              Vad har ni mer för förslag? Det räcker inte att stå i talarstolen
              och säga att vi ska ha en ny bostadspolitik; den måste ha ett
              innehåll också. Får vi höra vilka förslag ni har?
            </seg>
          </u>
          <note type="speaker" n="295db027">
            Anf. 272 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-4" n="5e9a07ed">
            <seg n="5767684a">
              Herr talman! Jag tycker att Owe Hellberg ska vara väldigt självkritisk.
              Det ska jag också vara, men Owe Hellberg har möjligheter och makt,
              och det är makt man måste ha.
            </seg>
            <seg n="f51bde9b">
              Vi har ett mycket tydligt krav inför nästa mandatperiod, och
              det är att vi ska ha en ny regering. Vi jobbar stenhårt för det.
              Vi ska vara tillåtande och ge möjligheter till människorna. Vi
              ser människorna. Det gör inte Owe Hellberg.
            </seg>
          </u>
          <note type="speaker" n="bce36cc5">
            Anf. 273 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-0" n="ffa0afa6">
            <seg n="a138f5ca">
              Herr talman! Jag vet inte om jag var ouppmärksam, men jag skulle
              vilja att Rigmor Stenmark utvecklade receptet mot svarthandel
              med hyresrätter. Också jag är mycket angelägen om att vi kommer
              till rätta med det problemet. Jag skulle vilja veta om Rigmor
              Stenmark vet hur man gör.
            </seg>
          </u>
          <note type="speaker" n="a78d0997">
            Anf. 274 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-5" n="5e9a07ed">
            <seg n="0895d5dd">
              Herr talman! Det är bra att man också från Miljöpartiets sida
              är engagerad i den frågan. Det är ju inte någon ny fråga, men
              det stod om det i Metro i dag, och därför är den högaktuell.
            </seg>
            <seg n="cc73cc9c">
              Vi har diskuterat problemet tidigare i kammaren, och vi har tiggt
              och bett om att polisen måste få större möjligheter att gå in.
              Ekonomisk brottslighet måste få en större del av den brottsuppsökande
              verksamheten. Man får inte bara blunda för dessa svåra frågor.
              Det handlar om att ge signaler om att vi inte tillåter detta.
              Lagstiftningen är tydlig: Svarthandel med hyresrätter inte är
              acceptabelt. Den är inte tillåten i Sverige. Däremot är uppföljningen
              av hur lagen följs bristfällig.
            </seg>
          </u>
          <note type="speaker" n="6f36d71a">
            Anf. 275 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-1" n="ffa0afa6">
            <seg n="f1606889">
              Herr talman! Det var ett konkret förslag att polisen skulle kunna
              göra något åt den. Finns det något mer?
            </seg>
          </u>
          <note type="speaker" n="0c311df9">
            Anf. 276 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-6" n="5e9a07ed">
            <seg n="68dc5054">
              Herr talman! Jag tror att det hela tiden handlar om att ifall
              vi hade en bostadspolitik i balans skulle detta problem inte uppstå.
              Men vägen dit är nog ganska lång, för man vänder inte på en bostadspolitik
              som fungerat så dåligt så länge. Det kommer att ta minst en mandatperiod
              till tror jag, och då måste man under tiden se till att människor
              lever efter de lagar som redan finns.
            </seg>
          </u>
          <note type="speaker" n="d413924a">
            Anf. 277 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-0" n="ee04de05">
            <seg n="4902da09">
              Herr talman! Rigmor Stenmark tog upp svarthandeln, och vi är
              självklart helt överens om synen på den och oroliga över vad den
              innebär. Lösningen är naturligtvis att bygga så att det inte finns
              en brist som kan utnyttjas på det viset att vi får en svarthandel.
            </seg>
            <seg n="b2d1bea7">
              Det byggs som aldrig förr, men när man lyssnar på den här debatten
              kan man knappt tro att det är år 2005 och varenda tidning om bygg-
              eller bostadsfrågor handlar om byggboomen, hur mycket det byggs
              och att det går bättre än regeringen hade förutspått eller planerat.
              Det hela är alltså på rätt väg.
            </seg>
            <seg n="fbe660d6">
              Rigmor Stenmark sade när det gällde bekämpandet av svarthandeln
              att man skulle ta bort regler för att på det sättet bekämpa den.
              Jag undrar vilka regler som måste bort för att svarthandeln ska
              försvinna.
            </seg>
          </u>
          <note type="speaker" n="e84729d6">
            Anf. 278 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-7" n="5e9a07ed">
            <seg n="918a274e">
              Herr talman! När det gäller svarthandeln ber jag att få hänvisa
              till de svar jag gav Helena Hillar Rosenqvist.
            </seg>
            <seg n="bfc1a280">
              När det gäller att komma åt helheten i Sverige och få den balans
              som vi måste ha behöver vi se till att det byggs bostäder i den
              takt som människor efterfrågar dem. Man kan inte bara bygga bostäder
              efter den takt som byggarna tjänar mest pengar på. Det är uppenbart
              så att det i dag byggs mycket dyra bostadsrätter, och människor
              har inte råd med dem.
            </seg>
            <seg n="f43fc6aa">
              Det finns klyftor i Sverige i dag. Det finns de som har mycket
              pengar och kan köpa sig en bostad precis var som helst. De kan
              stoppa pengar under bordet och sådant. Så är det i Sverige i dag
              med en socialdemokratisk regering. Det måste naturligtvis oroa
              Socialdemokraterna alldeles oerhört. Det kan väl inte vara så
              att ni tycker att det är bra, utan ni måste också vilja jobba
              för att få balans på marknaden.
            </seg>
          </u>
          <note type="speaker" n="90416b37">
            Anf. 279 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-1" n="ee04de05">
            <seg n="74e095c7">
              Herr talman! Det senaste inlägget pläderade för mer politik i
              bostadspolitiken, medan Rigmor Stenmarks huvudanförande ju handlade
              om att det skulle vara mindre politik och färre regleringar. Nu
              konstaterar Rigmor Stenmark att om vi låter marknaden bygga blir
              det alldeles för lite och alldeles för dyrt. Därför kanske vi
              kan jobba tillsammans för att öka bostadsbyggandet ännu mer på
              ett sådant sätt att människor med normala inkomster kan efterfråga
              dem. Och då krävs det politik mycket politik.
            </seg>
          </u>
          <note type="speaker" n="9a3be9d3">
            Anf. 280 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-8" n="5e9a07ed">
            <seg n="d9f485d9">
              Herr talman! Det gläder mig att Socialdemokraterna kanske öppnar
              för en politik där vi alla skulle kunna sätta oss ned och diskutera.
              Jag har många gånger undrat varför Socialdemokraterna inte tar
              vara på den möjligheten. Här räcker moderater, kristdemokrater,
              folkpartister och centerpartister ut handen. Vi ger er förslag
              år efter år och säger att det inte fungerar som det är i dag.
              Snälla ni, titta på dem så att vi får en annan typ av marknad
              i Sverige där människor kan få en bostad. Det är allra angelägnast
              för oss.
            </seg>
            <seg n="fd8f8d1e">
              Jag tar gärna en diskussion med Socialdemokraterna naturligtvis
              på lika villkor genom att båda ger och tar.
            </seg>
          </u>
          <note type="speaker" n="13e58105">
            Anf. 281 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-2" n="ffa0afa6">
            <seg n="e7970d75">
              Herr talman! Påpassligt fick vi i dag ta del av Bergenstråhles
              rapport om unga vuxnas boende. Det var mycket intressant läsning.
              Jag tycker mig hitta några nyheter i den. Det fanns både plus
              och minus för den bostadspolitik vi har här i landet.
            </seg>
            <seg n="aea0796d">
              Man framhåller att andelen mambor har ökat, det vill säga att
              fler unga bor kvar hos sina föräldrar, i förhållande till 1997.
              Däremot har det, glädjande nog, skett en viss minskning i jämförelse
              med 2003. Det är alltid något. Den är dock väldigt liten.
            </seg>
            <seg n="d6f0a2cf">
              Något fler än tidigare bor i studentbostäder. Där har det faktiskt
              skett en ökning. Det är också glädjande, för det är något som
              vi har satsat på.
            </seg>
            <seg n="4e62df75">
              Det som de unga främst efterfrågar är hyresrätter. Mycket riktigt,
              som Rigmor Stenmark nyss sade, tar det sin lilla tid att bygga
              i fatt den bostadsbrist som har rått. Rigmor Stenmark stipulerade
              att det skulle dröja nästa mandatperiod också innan man har byggt
              i fatt. Men om man håller en så jämn och bra takt som man gör
              nu tror jag att det gynnar bostadsmarknaden mycket mer än den
              ryckighet som har varit tidigare, där man ibland har byggt väldigt
              få bostäder och ibland väldigt många.
            </seg>
            <seg n="44453693">
              Det som de unga efterfrågar är som sagt hyresrätter. De flesta
              vill ha det. Det är ovedersägligt. Efterfrågan på bostadsrätter
              har ökat, och det förklarar rapporten med att detta i vissa regioner
              kan vara det enda alternativet för den som vill ha en egen bostad,
              men man påpekar att detta gäller dem som har råd.
            </seg>
            <seg n="e65a8ce7">
              För två år sedan införde vi i bostadsutskottet och Sveriges riksdag
              en ny bostadsform: kooperativ hyresrätt. Det har förekommit länge
              nu, i och för sig, men man uppmärksammade särskilt en flicka i
              25-årsåldern som hade sparat ihop 10 000 kr och kunde få sin första
              egna lya. Hon var naturligtvis jättelycklig. Det är en fruktansvärt
              stor skillnad mellan 10 000 i insats för en kooperativ hyresrätt
              och 1 miljon kronor för en bostadsrätt, som ju inte är särskilt
              ovanligt här.
            </seg>
            <seg n="ac3295da">
              Det finns två olika modeller av kooperativ hyresrätt: ägarmodell
              eller hyresmodell. Det pågår många fina projekt med kooperativ
              hyresrätt runtom i landet. Jag har tagit del av några av dem.
              Bara under 2005 är det åtta kommuner som är inblandade. Det är
              13 projekt, i Malmö, Helsingborg, Hässleholm, Lund, Värmdö, Sollentuna,
              Karlshamn och Nacka. Det finns kooperativ hyresrätt som vänder
              sig till ungdomar. Det finns kooperativ hyresrätt som vänder sig
              till seniorer Bo-Aktiv Landgången i Malmö och Seniorforum Björknäs
              i Nacka.
            </seg>
            <seg n="27f18a44">
              Glädjande nog har man också satt i gång ett integrationsprojekt.
              Man tänker sig kooperativ hyresrätt i ett långsiktigt integrationsperspektiv.
              Välfärd för alla, boende och mötesplatser kallar man det. Tanken
              är att detta ska vända sig till hyresgäster i svaga och ensidigt
              sammansatta bostadsområden. Det är i Malmö som stadsbyggnadskontoret
              vill pröva detta. Syftet är att stärka individers tillit till
              såväl den egna förmågan som till grannar och till involverade
              institutioner. Det mål man har för sin verksamhet här är att inom
              fem år ska minst två tredjedelar av de boende i de utvalda områdena
              aktivt ha valt att överta det bestämmande inflytandet över samt
              ansvaret för förvaltning av det egna huset genom ombildning till
              kooperativ hyresrätt.
            </seg>
            <seg n="124f9209">
              I vår bostadsmotion från årets allmänna motionstid har vi i Miljöpartiet
              flera förslag om hur man kan likställa kooperativa hyresrätter
              med andra boendeformer. Kooperativ hyresrätt är i dag lite styvmoderligt
              behandlad jämfört med andra boendeformer, det gäller till exempel
              uppskovsavdrag. Alla kooperativa hyresrätter är inte så billiga
              som det exempel jag nämnde, 10 000. Det kan vara uppemot 100 000.
              Där föreslår vi för övrigt att det ska vara ett tak, och man ska
              kunna göra uppskovsavdrag även när man köper en kooperativ hyresrätt.
              Det har också med stämpelavgifter och andra saker att göra.
            </seg>
            <seg n="289e37a5">
              I den här boendeformen är självförvaltningen, partnerskapet och
              underifrånperspektivet mycket viktigt. Den vill jag mycket varmt
              plädera för.
            </seg>
          </u>
          <note type="speaker" n="bb055223">
            Anf. 282 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-5" n="3675e5e0">
            <seg n="43c77d46">
              Herr talman! Flera talare har sagt att så många ungdomar vill
              bo i hyresrätt. Ja, så är det om det är Hyresgästföreningen gör
              undersökningen. Man kan inte undgå att tycka att Hyresgästföreningen
              är part i målet. Det är klart att de vill prata för hyresrätten.
            </seg>
            <seg n="47abaaa5">
              Jag refererar till en Demoskopundersökning som säger att endast
              6 % av personer i åldern 2549 år föredrar hyresrätt framför bostadsrätt.
              Jag vill bara få detta till protokollet, för det blir annars en
              felaktig bild av det hela.
            </seg>
            <seg n="f3e97a59">
              När jag berättade om alla studiebesök vi hade gjort och de saker
              vi får höra oavsett var vi är, tyckte jag att Helena Hillar Rosenqvist
              nickade instämmande. Jag sade att man tar upp frågor om långsiktighet,
              PBL-krånglet, den långa planprocessen, rigida bullernormer och
              att det är för mycket skatter på byggande och boende. Då måste
              jag fråga: Vad har Helena Hillar Rosenqvist och Miljöpartiet gjort
              för att riva dessa hinder som vi alltid får höra talas om när
              vi är ute på studiebesök?
            </seg>
          </u>
          <note type="speaker" n="873fd0cc">
            Anf. 283 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-3" n="ffa0afa6">
            <seg n="c4f68d56">
              Herr talman! Inomhusmiljöfrågor och bullerfrågor nickade jag
              säkert till, om det nu var det som Marietta syftade på. Annars
              tror jag i och för sig att det mest var Rigmor Stenmark som tog
              upp de frågorna.
            </seg>
            <seg n="d8a47188">
              Vi tycker att det är mycket viktigt med det befintliga beståndet.
              Riva är ett konstigt ord i sammanhanget. Att riva i det här sammanhanget
              handlar om att riva bostäder, och det tycker jag inte är så bra.
              Ska vi prata om rivning ska det åtminstone vara selektiv rivning!
            </seg>
            <seg n="88d3440e">
              Bland det som vi har velat göra och som vi har fått igenom vill
              jag nämna radonsaneringen. Det är ett förslag som Moderaterna
              går till attack mot varje år stödet till radonsanering. Under
              de år som jag har suttit i bostadsutskottet är det åtskilliga
              förslag som vi har kommit med som faktiskt har varit till nytta.
            </seg>
          </u>
          <note type="speaker" n="6e095588">
            Anf. 284 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-6" n="3675e5e0">
            <seg n="41241310">
              Herr talman! Jag fick inte ett enda konkret svar. Men okej, jag
              formulerar om frågan. Jag använder inte ordet riva. Låt oss säga
              ta bort hinder för bostadsbyggandet, om det gör det lättare för
              Helena Hillar Rosenqvist att svara på frågan. Vilka konkreta förslag
              har ni lagt fram de senaste tre åren som tar bort hindren för
              bostadsbyggandet?
            </seg>
          </u>
          <note type="speaker" n="b43dee02">
            Anf. 285 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-4" n="ffa0afa6">
            <seg n="13210dd7">
              Herr talman! Investeringsbidragen till byggandet är något som
              faktiskt har kommit till nytta. Det har börjat byggas. Överklagandeprocessen
              har vi varit inne på förut. Vi har nu en förenklad processordning
              med färre instanser inblandade. Det tror jag är mycket viktigt.
            </seg>
          </u>
          <note type="speaker" n="09fcba42">
            Anf. 286 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-5" n="46e66354">
            <seg n="92fb9cbd">
              Herr talman! Man får närmast intrycket att Helena Hillar Rosenqvist
              är väldigt nöjd med situationen i dag.
            </seg>
            <seg n="64f934cd">
              Jag konstaterar att 61 % av Sveriges befolkning bor i kommuner
              där det råder bostadsbrist. Var fjärde kommun av dem som anger
              att det råder bostadsbrist, anger också att bostadsbristen kommer
              att öka under de kommande två åren.
            </seg>
            <seg n="84bd5e40">
              Jag menar också att man måste se över de hinder som finns. Jag
              framförde i mitt anförande flertalet hinder som riksdagen styr
              över. Jag vill ställa några av de frågor som jag tog upp i mitt
              anförande till Helena Hillar Rosenqvist.
            </seg>
            <seg n="d6d95611">
              Kommer Miljöpartiet att medverka till en reformering av hyressättningssystemet
              så att det byggs nya hyresrätter? Kommer Miljöpartiet att medverka
              till en ändring och sänkning av fastighetsskatten? Kommer Miljöpartiet
              att delta i en förenkling av instansordningen inom plan- och byggprocessen?
              Kan Miljöpartiet tänka sig att ompröva motståndet mot ägarlägenheter,
              som vi i allianspartierna har kämpat för länge?
            </seg>
          </u>
          <note type="speaker" n="24e8ace6">
            Anf. 287 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-5" n="ffa0afa6">
            <seg n="54883cfb">
              Herr talman! Det var många frågor. Tyvärr kom de i en annan ordning
              än den som Nina Lundström tog upp förra gången. Då hade jag för
              att göra det enklare skrivit att jag skulle svara nej, nej, ja,
              ja, nej. Det var många frågor.
            </seg>
            <seg n="3f0183a0">
              Jag tycker inte om reformering av hyressättningen. Jag besvarade
              frågan om överklagande i mitt svar till Marietta. Ja, vi vill
              sänka fastighetsskatten, och vi vill framför allt förändra den.
              Nej, vi vill inte underlätta ombildning. Nej, vi vill inte avskaffa
              lagen om allmännyttan.
            </seg>
          </u>
          <note type="speaker" n="39ccebdb">
            Anf. 288 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-6" n="46e66354">
            <seg n="e2d0d94f">
              Herr talman! Det hade varit mycket enklare att svara på mina
              frågor, fastän noteringarna var gjorda på förhand, om du hade
              svarat ja på alla. Det hade varit enkelt och glatt oss väldigt
              här i kammaren.
            </seg>
            <seg n="9f5188ae">
              Jag har också en annan fråga till Helena Hillar Rosenqvist. Du
              anger att Miljöpartiet har vidtagit så många åtgärder i bostadssektorn
              för att underlätta för byggandet. Jag kan konstatera att det Miljöpartiet
              faktiskt har drivit är ett investeringsbidrag för ekologiskt byggande.
              Det var ingen som ville ha det, och förslaget drogs tillbaka och
              konverterades till andra typer av insatser på andra politikområden.
              Om det är det som är Miljöpartiets politik även i fortsättningen
              kanske det inte blir så många bostäder.
            </seg>
          </u>
          <note type="speaker" n="57ae6675">
            Anf. 289 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-6" n="ffa0afa6">
            <seg n="f8f5c57c">
              Herr talman! Nej, vi har skärpt det. En sak är att ansöka om
              bidrag. En annan sak är att det är miljövillkor för att över huvud
              taget få bidragen. Jag kan tänka mig att gå längre på den vägen.
              Det är en naturlig utveckling. Det finns inget självändamål att
              ha kvar ett investeringsbidrag för ett särskilt syfte om det går
              att uppnå det syftet på ett säkrare sätt.
            </seg>
          </u>
          <note type="speaker" n="2133e4b1">
            Anf. 290 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-9" n="5e9a07ed">
            <seg n="6aefe400">
              Herr talman! Nej, Helena Hillar Rosenqvist, det har inte varit
              någon stabil tillväxttakt i boendet under den här mandatperioden.
              För perioden 1997 till 2005 saknas det fortfarande 110 000 bostäder
              för unga vuxna. Det är för att tillfredsställa de ungas efterfrågan
              i dag. Det är en avsevärd skillnad på de unga vuxnas efterfrågan
              av egen bostad och faktiskt byggande. Sedan år 2003 har efterfrågan
              dock minskat något. Men lyssna nu på vad det beror på. Det beror
              sannolikt på de ungas försämrade ekonomi, att färre har heltidsjobb
              samt höjda boendekostnader. Det är enligt den rapport som har
              kommit i dag från Hyresgästföreningen. Någon stabil tillväxt i
              byggandet är det inte.
            </seg>
            <seg n="40c8a718">
              Jag hade önskat ställa denna fråga till bostadsminister Mona
              Sahlin samhällsbyggnadsministern. Men hon har inte varit här någon
              gång och pratat samhällsbyggnad med oss. Ser inte Miljöpartiet
              den verklighet som finns i Sverige i dag?
            </seg>
          </u>
          <note type="speaker" n="af0305a4">
            Anf. 291 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-7" n="ffa0afa6">
            <seg n="3ef6ae88">
              Herr talman! Jag kan höja blicken något på s. 6 i den rapport
              som Rigmor Stenmark läste ur. Det är fortfarande så att de unga
              mest efterfrågar hyresrätter. Vi försöker så smått att tillgodose
              ungdomarna genom att bygga små och billiga hyresrätter och för
              all del ge stöd till byggandet av dessa. Det är en väldigt stor
              skillnad mot den mycket marknadsanpassade politik som jag hör
              att kollegerna på den borgerliga sidan vill driva. Det är helt
              stick i stäv med den politik jag vill ha. Det är det här vi ska
              tillgodose. De unga vill ha hyresrätter. De får inte kosta så
              mycket. Det är precis det vi har försökt att tillgodose. Det är
              där som det faktiskt byggs lite mer än tidigare. Rigmor Stenmark
              framförde också tanken att det tar lite tid, kanske en mandatperiod,
              för att få i gång byggandet. Det är precis vad vi har råkat ut
              för.
            </seg>
          </u>
          <note type="speaker" n="613af1d2">
            Anf. 292 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-10" n="5e9a07ed">
            <seg n="a1b227f8">
              Herr talman! I miljöfrågor brukar vi åtminstone ibland hitta
              varandra Miljöpartiet och Centerpartiet. Men det finns en stor
              skillnad, nämligen att Centerpartiet hellre ger morötter för att
              stimulera miljön medan Miljöpartiet hellre piskar. Jag hörde piskan
              nyss, nämligen när man pratade om att riva bostäder: Nej, riv
              inte bostäder. Det är resursslöseri.
            </seg>
            <seg n="3474e2b9">
              Men, Helena Hillar Rosenqvist, när det gäller dessa stora hus
              som finns i vårt samhälle, främst i bruksorterna som jag har nära
              kontakt med, anser jag att kommunerna själva ska få bestämma om
              rivning. Husen är inte hälsosamma för någon där de står.
            </seg>
          </u>
          <note type="speaker" n="21e84062">
            Anf. 293 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-9e7287058d28d7ee-8" n="ffa0afa6">
            <seg n="9fe12c95">
              Herr talman! Självklart finns det många dåliga bostäder. Det
              är möjligt att en del ska rivas. Det är dyrt att riva. De kommuner
              som har ställt upp med en stor allmännytta på till exempel industriorterna
              har fått dras med höga kostnader. De får hjälp till en viss del.
              Jag är tacksam för att Rigmor Stenmark inte ger sitt stöd. Jag
              vet inte riktigt på vilket sätt Rigmor Stenmark har tänkt sig
              hur den borgerliga sammanslutningen ska skydda radonbidraget.
              Vi har fått kämpa oss till det och har gjort stora utfästelser
              om att minska dödligheten i cancer.
            </seg>
          </u>
          <note type="speaker" n="218f08f7">
            Anf. 294 LEIF JAKOBSSON (s):
          </note>
          <u who="leif_jakobsson_6954b0" xml:id="i-00ce8eb938f63a34-2" n="ee04de05">
            <seg n="a82a1b2d">
              Herr talman! Varje månadsskifte sitter de allra flesta och betalar
              sina räkningar. För många är den största enskilda utgiften hyran.
              Många betalar faktiskt mer än en fjärdedel av sin lön. Av det
              som kom in den 25 skickar man vidare mer än en fjärdedel den 30
              till hyresvärden. Det innebär att hyrans storlek och utvecklingen
              av hyrorna är det som avgör om det finns pengar över när månaden
              är slut och om det finns utrymme för lite guldkant i tillvaron.
            </seg>
            <seg n="daaa25cc">
              Hyresgästen är utsatt. Man måste ha en bostad, och bostaden är
              ens hem och trygghet. Stora höjningar av hyran leder till dramatiska
              krav på förändringar i livet. Måste man flytta? Ska barnen tvingas
              byta till en annan skola, och så vidare?
            </seg>
            <seg n="3ce60edf">
              Det är därför det är för mig fullständigt obegripligt att vi
              har fyra partier i riksdagen som kämpar för att lagarna ska ändras
              så att hyrorna kan höjas. Jag tänker inte ge mig på det omöjliga
              arbete det innebär att försöka reda ut respektive borgerliga partis
              dagsnotering i hyressättningsfrågan eller än värre om det finns
              någon högeralliansståndpunkt. Visserligen kan man utläsa en gemensam
              hållning i budgetmotionerna, det vill säga att hyrorna ska höjas
              genom att räntebidragen tas bort och att investeringsstödet till
              hyresrätter avskaffas. Bara det innebär kraftiga hyreshöjningar.
              Men än värre är att de krav som de borgerliga partierna för fram
              i olika sammanhang om att de allmännyttiga bostadsföretagens hyror
              inte längre ska vara taket för vad de privata fastighetsägarna
              ska kunna kräva av hyresgästerna i hyra leder till marknadshyror
              förr eller senare. Fastighetsägarna kan ta ut så höga hyror de
              vill. Vad det betyder på de platser där det är bostadsbrist kan
              var och en räkna ut.
            </seg>
            <seg n="1477d39b">
              Jag tycker själv att vårt nuvarande system i grunden faktiskt
              är alldeles förträffligt. Kommunägda bostadsbolag som drivs enligt
              självkostnadsprincipen förhandlar fram en hyresnivå med hyresgästerna.
              Den nivån blir normen och taket för vad privata fastighetsägare
              får lov att ta ut. Vi har på så sätt ett decentraliserat system
              som tar hänsyn till lokala förutsättningar och värderingar samtidigt
              som privata fastighetsägare inte tillåts exploatera bostadsbristen.
              Det innebär att den svagare parten, hyresgästen, har ett besittningsskydd
              utan att vi behöver ha statlig inblandning och hyresreglering.
            </seg>
            <seg n="42db596d">
              Herr talman! Jag måste fråga de borgerliga: Vad är det för fel
              på politiken? Jag konstaterar att ni vill förändra hyreslagen
              så att hyrorna kommer att stiga där det finns bostadsbrist. Då
              måste det vara ett mycket allvarligt problem som ni å andra sidan
              vill lösa med hjälp av de här förslagen. Jag funderar på vad det
              kan vara. Är det så att ni tycker att hyrorna i dag generellt
              sett är för låga? Nej, det är fullständigt absurt. Det kan ingen
              tycka.
            </seg>
            <seg n="86f73c69">
              Kan det vara så att lönsamheten för privata fastighetsägare är
              så dålig i dag att det måste till en hyreshöjning för att det
              inte ska vara en krisbransch? Ingalunda! Det är en välmående bransch,
              som utländska investerare också upptäckt. Att äga och förvalta
              hyreshus i Sverige är generellt en god affär.
            </seg>
            <seg n="a510ae92">
              Kan det vara så att privata fastighetsbolag drar sig för att
              bygga nya hyresfastigheter eftersom de inte kan ta ut så höga
              hyror som de anser att de behöver? Här kan finnas ett problem,
              men här finns också en lösning på just det problemet i Hyressättningsutredningens
              förslag om framförhandlade, överenskomna nybyggnadshyror med Hyresgästföreningen.
              Men om man tar den stora lösningen, att skjuta med hagelbössan,
              skulle det innebära att alla som sitter i hyreslägenheter i dag
              tvingades betala högre hyror, bara för att man skulle kunna bygga
              nya hus. Det är helt orimligt.
            </seg>
            <seg n="8cd60ff9">
              Kan det vara ett sätt att förbättra möjligheterna för privata
              fastighetsägare på orter där det finns tomma lägenheter, att man
              kan förvänta sig att det finns lönsamhetsproblem i fastighetsbranschen?
              Nej, absolut inte! På sådana orter ligger de privata värdarnas
              hyror redan under allmännyttans hyresnivå för att få hyresgäster.
              Att säga till dem att vi ska ge dem möjlighet att ta mer betalt
              hjälper ju ingen, utan det vore affärsmässigt självmord.
            </seg>
            <seg n="fc1c6590">
              Herr talman! Jag kan uppriktigt sagt inte hitta ett enda vettigt
              argument för att Sveriges hyresgäster ska tvingas betala högre
              hyror. Resultatet blir att redan välmående fastighetsbolag blir
              rikare, att hyresgäster som har sämre ekonomi tvingas flytta och
              att segregationen ökar. Än värre är det om hyresnivån höjs kraftigt
              då ökar värdet på hyresfastigheterna också, och vi kan hamna i
              en ny fastighetsbubbla, där hyresgästerna får betala spekulationen
              på sin hyresavi.
            </seg>
            <seg n="7bdff148">
              Nu vet jag att flera av er borgerliga debattörer kommer att vrida
              er som maskar och försöka hävda att höjda hyror inte är höjda
              hyror, att det står fel på hemsidan och allt vad ni kan hitta
              på. Men om det är något av de borgerliga partierna som inte vill
              ta bort allmännyttans hyresledande roll och därmed skydda hyresgästerna
              har ni chansen att säga det i dag här i kammaren. Det är inte
              bara hyresgäster och den svenska politiken som är intresserade.
            </seg>
            <seg n="20249088">
              Jag vill bara kort referera vad som sades i Aktuellt kl. 18 den
              1 oktober, då Aktuellt intervjuar en norsk fastighetsspekulant
              som köpt in sig bland annat i Malmö och berättar hur bra affär
              det är att äga fastigheter i Sverige och hur förvånad han är över
              att inte fler har tagit sig hit för att tjäna pengar. Den slutsats
              som den norske fastighetsägaren Ivar drar är den här: Vi satsar
              på Sverige och hoppas på en liknande utveckling som i Norge, där
              man både får en avreglering av hyresmarknaden och därmed inte
              bara högre hyror utan också högre bostadspriser. Det var hans
              svar på frågan vilka förväntningar han har på en borgerlig regering.
            </seg>
            <seg n="39269345">
              Om ni inte tänker ta bort allmännyttans hyresledande roll ska
              ni ringa Norge och berätta för dem, så att de inte lägger pengar
              här i onödan.
            </seg>
          </u>
          <note type="speaker" n="173c3a9e">
            Anf. 295 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-7" n="3675e5e0">
            <seg n="3ebfd59d">
              Herr talman! Leif Jakobsson var inte här när vi höll våra anföranden,
              och av det skälet måste jag upprepa en del av det jag sade.
            </seg>
            <seg n="8a0c65a6">
              Jag sade att vi har varit på väldigt många studiebesök och alltid
              hört samma saker om vad som är hinder för bostadsbyggandet. Det
              handlar alltid om att det måste vara långsiktighet, krångliga
              PBL-regler, planprocessen som tar lång tid och hindrar konkurrensen,
              rigid tillämpning av bullernormer, alla skatter på bostadsbyggande
              och boende. Det var några exempel.
            </seg>
            <seg n="c06c1f76">
              Därför vill jag fråga Leif Jakobsson: Vad har ni gjort för att
              ta bort de här hindren?
            </seg>
            <seg n="dd1bbf11">
              I dag är det fler som bor i kommuner som har bostadsbrist än
              när mandatperioden började. 61 % av Sveriges befolkning bor i
              kommuner som har bostadsbrist. Nog behöver man riva en del hinder
              för att bostadsbyggandet ska komma i gång.
            </seg>
            <seg n="c6c6adc5">
              När det gäller hyressättningen och bruksvärdessystemet skulle
              jag vilja ställa en fråga till Leif Jakobsson. Hans partikamrater
              här i Helsingfors ville ju omvandla alla hyresrätter till kooperativ
              hyresrätt, vilket innebär att de inte ingår i bruksvärdessystemet.
              Jag skulle vilja höra en kommentar till detta. Det innebär att
              hela bruksvärdessystemet i Helsingfors bara ramlar ihop om sossemajoriteten
              i Helsingforss stadshus får igenom sitt förslag.
            </seg>
          </u>
          <note type="speaker" n="ee0e18b9">
            Anf. 296 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-3" n="ee04de05">
            <seg n="34385f61">
              Herr talman! Låt mig säga en sak om bristen och efterfrågan,
              för det är egentligen det som det handlar om att efterfrågan på
              bostäder är större än någonsin. Vad är det viktigaste för det?
              Jo, det är naturligtvis att människor har arbete, inkomst och
              framtidstro, att räntorna är låga och allt detta som är ett resultat
              av den socialdemokratiska politiken.
            </seg>
            <seg n="e9b92772">
              Vi hade en period när ni lämnade efter er en ekonomi som var
              ett moras, en situation där bostadsräntan på mitt lån var på 15
              ½ % och arbetslösheten var uppe i 10 %. Vad gjorde människor då?
              Jo, man tryckte ihop sig i mindre och mindre lägenheter. Det som
              har hänt är att svenska folket har fått framtidstron åter, att
              mambor har börjat få jobb och kunnat se att det finns en chans
              att ta sig ur det här. Då får vi naturligtvis en brist under en
              period, eftersom ni hade lyckats få ned byggandet till nästan
              noll.
            </seg>
            <seg n="5d4800de">
              Nu är byggandet i gång. Med alla dessa hinder måste jag säga
              att det är helt fantastiskt att det byggs så mycket som det görs.
              Det byggs så mycket att man på sina håll nu måste prata om att
              prioritera därför att det inte finns byggnadsarbetare så att det
              räcker för all den bostadsproduktion som är på väg.
            </seg>
          </u>
          <note type="speaker" n="ce454cc7">
            Anf. 297 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_920004" xml:id="i-f4e5144d7ba45003-8" n="3675e5e0">
            <seg n="785aa138">
              Herr talman! Jag kan konstatera att jag inte fick svar på en
              enda av mina frågor. Samtidigt kan jag säga att det är 9,1 % av
              byggnadsarbetarna som är arbetslösa, så jag vet inte om det byggs
              så jättemycket.
            </seg>
            <seg n="79b4fcff">
              I min sista replik vill jag säga att vi moderater ser som vår
              huvuduppgift att riva hinder för bostadsbyggandet, medan Socialdemokraterna
              och Leif Jakobsson tycks se som sin huvuduppgift att klösa till
              Moderaterna. Det är det enda som gäller för er.
            </seg>
          </u>
          <note type="speaker" n="96a3d6ea">
            Anf. 298 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-4" n="ee04de05">
            <seg n="60392418">
              Herr talman! Jag diskuterar hemskt gärna konkreta saker som fortfarande
              återstår som hinder för bostadsbyggandet. Men framställ inte situationen
              som att det inte går att bygga, när det i själva verket är tvärtom!
              Öppna ögonen och titta på alla dessa byggkranar! Öppna tidningen
              Byggindustrin och se vad där står! Det är byggboom. Det är bostadsbyggandet
              som gör att hela byggbranschen går för fulla muggar just nu. Vi
              kommer att få kapacitetsproblem och har dem redan om vi ska kunna
              leva upp till kraven. Andra investeringar måste antagligen stå
              tillbaka för att vi ska kunna klara hela den anstormning av byggprojekt
              på bostadssidan som kommer.
            </seg>
          </u>
          <note type="speaker" n="e913e8e6">
            Anf. 299 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-7" n="46e66354">
            <seg n="56ce2f6a">
              Herr talman! Leif Jakobsson nämnde här vad boendekostnadens andel
              av den disponibla inkomsten är. Jag tyckte att det var väldigt
              modest, därför att det är inte riktigt överensstämmande med den
              statistik som finns. Snittet är 28 %, och för ensamföräldrar är
              det 33 %. Tittar man på den svenska boendekostnadens andel är
              den högst i Europa, enligt Eurostat. Det har varit så i flera
              år i sträck. Det här är resultatet av den socialdemokratiska politiken.
            </seg>
            <seg n="fad8a3da">
              Då vill jag väldigt gärna veta vad Leif Jakobsson, som sitter
              i majoritet, tänker göra för att sänka boendekostnaderna för vanligt
              folk. Kommer ni att sänka fastighetsskatten på hyresrätterna till
              exempel? Kommer ni att göra någonting åt instansordningen, så
              att det inte kostar så mycket med hela denna överklagandeprocess,
              som också bostadskonsumenterna får betala? Kommer ni att medverka
              till att ägarlägenheter kan införas? Det skulle också kunna bli
              en spännande mix i olika fastigheter. Kommer ni att medverka till
              en modernisering av hyressättningssystemet så att det också byggs
              fler hyresrätter?
            </seg>
            <seg n="aa3a5f42">
              Det här är några frågeställningar, men ansvaret är ditt, Leif
              Jakobsson. Vad tänker ni göra?
            </seg>
          </u>
          <note type="speaker" n="8f170a2c">
            Anf. 300 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-5" n="ee04de05">
            <seg n="828f4a92">
              Herr talman! Nina Lundström! Mitt inlägg handlade om att jag
              ställde mig frågande till att fyra partier över huvud taget kan
              överväga lagändringar som skulle innebära högre hyror. Och så
              frågar Nina Lundström mig vad jag ska göra för att sänka hyrorna.
              Ni kunde börja fundera på er egen politik och vad ni är ute efter,
              varför ni vill ta bort räntebidragen och varför ni vill ta bort
              investeringsbidragen, som har sett till att vi har kunnat bygga
              hyresrätter till rimliga kostnader, som har inneburit att många
              människor som annars inte skulle kunna efterfråga en ny, modern
              lägenhet har kunnat komma in i den och som har lett till flyttkedjor
              som gör att mambor kan flytta hemifrån.
            </seg>
            <seg n="d628ba20">
              Ser ni inte att politiken faktiskt fungerar? Visst det behövs
              mer politik, och det behövs mer insatser för att lösa de problem
              som finns. Men vi är på rätt väg. Det är alldeles klart.
            </seg>
          </u>
          <note type="speaker" n="a13098f2">
            Anf. 301 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-7ae1e39434e8068f-8" n="46e66354">
            <seg n="3d2ddb5e">
              Herr talman! Jag konstaterar att Leif Jakobsson inte vill svara
              på frågan hur man kan se till att 33 % av boendekostnaden för
              ensamföräldrar blir annorledes.
            </seg>
            <seg n="c299bc3f">
              Jag står upp för det förhandlingssystem som vi i dag har på hyresmarknaden.
              Jag anser att det är bra att vi har ett bruksvärdessystem. Jag
              står bakom trepartsöverenskommelsen.
            </seg>
            <seg n="3204448e">
              Jag är mycket bekymrad över att Leif Jakobssons parti och regering
              inte har återkommit till riksdagen med förslag som parterna på
              hyresmarknaden själva har efterfrågat. I veckan gick det in en
              skrivelse till regeringen igen. Jag vill veta: Kommer Leif Jakobsson
              att stötta trepartsöverenskommelsen?
            </seg>
          </u>
          <note type="speaker" n="d25a3f3e">
            Anf. 302 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-6" n="ee04de05">
            <seg n="68755ddf">
              Herr talman! Ja, den reformering som föreslås tycker vi är helt
              okej. Det är faktiskt ett socialdemokratiskt partikongressbeslut
              också, när det gäller nyproduktionshyrorna. Det är inga som helst
              problem.
            </seg>
            <seg n="f9ce0788">
              Jag återkommer till frågan om allmännyttans hyresledande roll,
              för den är oerhört viktig. Jag förstår att ingen av er pratar
              om det och att ingen av er kommenterar det för det innebär ett
              systemskifte på hyresmarknaden, även om det inte sker över en
              natt. Men jag har gett er möjlighet att här i dag ta avstånd från
              min beskrivning, så som jag har fått den från tidigare debatter.
              Är det någon av er som ställer upp på det hyressättningssystemet
              och att det är allmännyttan som är tak vill jag gärna höra det.
            </seg>
          </u>
          <note type="speaker" n="7733dd16">
            Anf. 303 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-17" n="58e58dc5">
            <seg n="deda7306">
              Herr talman! Både Leif Jakobsson och jag är glada över att det
              byggs mer, men om det är en riktig byggboom kan vi väl diskutera.
              På Irland, med hälften så stor befolkning, bygger man 80 000 lägenheter
              om året just nu.
            </seg>
            <seg n="d7cbc9ee">
              Det fattas ändå bostäder, och det är också viktigt vad man bygger.
              När det gäller hyresrättssidan ligger vi på någonstans mellan
              7 000 och 8 000 lägenheter. Jag är lite osäker, men jag tror att
              också kategoribostäder räknas in där. Det här kommer ju inte att
              räcka, Leif Jakobsson, till alla de ungdomar som behöver bostäder.
            </seg>
            <seg n="74105ee6">
              När jag nu läser de förslag som finns i departementsskrivelsen
              ser jag att det finns med ett förslag om ett investeringsbidrag.
              Men i volym och omfattning handlar det om ett par tusen, två och
              ett halvt tusen, lägenheter per år. Då är min fråga till Leif
              Jakobsson: Tycker han att det behöver byggas mer, och tycker han
              att det behöver byggas mer hyresrätter? Är då de här villkoren
              tillräckliga för att klara det?
            </seg>
          </u>
          <note type="speaker" n="46c3e2cd">
            Anf. 304 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-7" n="ee04de05">
            <seg n="98a04bc7">
              Herr talman! Jag tror att vi måste ligga på ungefär den nivå
              som vi närmar oss nu det är kanske 33 000 under det här året under
              en ganska lång tid för att beta av den brist som finns på bostäder.
              Men det är i vissa delar av landet som det här behöver göras.
              Vi har ju sett med investeringsstödet att det måste till politiska
              åtgärder och antagligen olika former av stöd från staten för att
              vi ska kunna uppnå det. Då får vi naturligtvis lösa det när det
              nya bostadsfinansieringssystemet ska komma till, på ett eller
              annat sätt.
            </seg>
          </u>
          <note type="speaker" n="6ce0c104">
            Anf. 305 OWE HELLBERG (v) replik:
          </note>
          <u who="owe_hellberg_32d974" xml:id="i-28f3e5259bc97e1a-18" n="58e58dc5">
            <seg n="2f09760e">
              Herr talman! Det är ju bra att jag får ett sådant besked. Det
              var inte riktigt vad statsministern sade i en intervju i våras.
              Det låter bra att vi är på samma spår, Jakobsson och jag. Men
              jag anser fortfarande att volymen hyresrätter måste öka betydligt
              utifrån dagens nivåer och att vi tillsammans måste se till att
              det blir så. Då menar jag att de förslag som finns i dag inte
              räcker till, tyvärr. Och då undrar jag om Jakobsson har ungefär
              samma åsikt som jag i den frågan.
            </seg>
          </u>
          <note type="speaker" n="ad01a287">
            Anf. 306 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-8" n="ee04de05">
            <seg n="9fca3fd7">
              Herr talman! Nja, där vill jag nog ändå säga att fördelningen
              mellan vad som ska byggas i första hand är en fråga för de lokala
              politikerna och för kommunerna. Jag vill inte stå här och säga
              att så och så mycket ska vara hyresrätter i den ena eller den
              andra delen av landet. Men eftersom vi vet att det behövs mer
              hyresrätter är det klart att stödsystem och sådant måste till
              för det. Och det är ju den enda form av bostadsproduktion som
              vi kan stödja utan att vara oroliga för att vinsten av det sedan
              hamnar i privata fickor.
            </seg>
          </u>
          <note type="speaker" n="6720448e">
            Anf. 307 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-11" n="5e9a07ed">
            <seg n="d38dea6f">
              Herr talman! Jag vill gå tillbaka till hyressättningssystemet,
              eftersom Leif Jakobsson var lite intresserad av det.
            </seg>
            <seg n="b34f485e">
              Socialdemokraterna har verkligen det yttersta ansvaret att fånga
              upp trepartsöverenskommelsen, så som den var från början. Vad
              jag förstår haltade den ett tag, men den är nu på väg att återigen
              kunna bli en trepartsöverenskommelse som kan gälla över tid. Nu
              är det upp till Socialdemokraterna: Lägg fram förslaget om ett
              förändrat hyressättningssystem i enlighet med trepartsöverenskommelsen,
              som gör det möjligt att få ett annat hyressättningssystem för
              just nyproduktionen! Det är det som vi behöver. Se till att den
              kommer på riksdagens bord med det snaraste! Det skulle jag vilja.
              Och jag skulle vilja ställa motfrågan till Leif Jakobsson: Kommer
              Socialdemokraterna under den här mandatperioden, och helst i höst,
              att ge oss en chans att ta ställning till ett bra förslag?
            </seg>
          </u>
          <note type="speaker" n="f7d09e0e">
            Anf. 308 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-9" n="ee04de05">
            <seg n="fd0f1bc8">
              Herr talman! De tre parterna är inne i en diskussion igen. Det
              är självklart att vi måste avvakta resultatet av den. Men jag
              har absolut ingen anledning, för min del, att inte skynda på det
              här. Jag tror att det är en bra lösning som har framkommit, att
              Hyresgästföreningen förhandlar fram en nyproduktionshyra och att
              man på det sättet kan lösa just den lilla problematiken. Men det
              var det jag försökte prata om, att det kan man lösa, men man ska
              inte ge sig på allmännyttans hyresnormerande roll. Där undrar
              jag vad Rigmor Stenmark står i dag.
            </seg>
          </u>
          <note type="speaker" n="8a44aa54">
            Anf. 309 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-12" n="5e9a07ed">
            <seg n="70ffd490">
              Herr talman! Jag har en annan fråga som också har med hyreslägenheter
              att göra. Jag var i Blekinge och träffade ganska många socialdemokrater
              också. Där hade man ett intresse från oss på den borgerliga sidan
              av att lyssna till människorna som bodde på landsbygden och som
              väldigt gärna ville bygga även hyreslägenheter i de mindre tätorterna
              och på landsbygden. Men Socialdemokraterna sade nej.
            </seg>
            <seg n="26f80b05">
              Jag undrar varför. Jag tycker att det är ganska viktigt att man
              ger rätt signaler uppifrån, det vill säga från Leif Jakobssons
              parti, ut till bygderna. Då kan vi se till att vi får en rörlighet
              på bostadsmarknaden och att man även beaktar möjligheten att ha
              hyresrätter på landsbygden.
            </seg>
          </u>
          <note type="speaker" n="1c8d2a14">
            Anf. 310 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-00ce8eb938f63a34-10" n="ee04de05">
            <seg n="c9486e59">
              Herr talman! Det socialdemokratiska partiet är inte emot hyresrätter
              på landsbygden, så det där förstår jag över huvud taget inte.
              Det är möjligt att det är något uttryck för precis det som jag
              sade, att vad man tycker måste man lösa i den kommunala politiken.
              Och vad man har för skäl för det här har jag ingen som helst aning
              om. Men hyresrätten är en alldeles utomordentlig upplåtelseform,
              även på landsbygd, vid sidan av bostadsrätter och egnahem.
            </seg>
            <seg n="94ad5773">
              Jag konstaterar att ingen över huvud taget har svarat på min
              fråga om allmännyttans normerande roll, som är oerhört viktig
              för landets hyresgäster. Då får jag väl dra mina slutsatser själv.
            </seg>
          </u>
          <note n="56a979ae">
            Demokrati
          </note>
          <note type="speaker" n="c9a7293f">
            Anf. 311 ANA MARIA NARTI (fp):
          </note>
          <u who="ana_maria_narti_aaeac7" xml:id="i-cc69fcd2a8845501-0" n="c1c5bb0c">
            <seg n="86942331">
              Herr talman! Klockan halv nio på kvällen efter många andra debatter
              och när, i bästa fall, två åhörare ur riksdagen förutom talmannens
              stab är närvarande, tänker jag inte hålla ett långt anförande.
              Men jag ska i alla fall säga några ord i hopp om att få vissa
              frågor på dagordningen, frågor om den svenska demokratin i dag.
            </seg>
            <seg n="ab973a91">
              Det var faktiskt så att jag fick uppdraget att skriva en rapport
              för Interparlamentariska unionen om det civila samhället och demokratin
              i dag. Det blev ett mycket spännande arbete. Jag fick titta tillbaka
              lite grann och såg Mödrarna på Plaza de Mayo och kvinnoorganisationerna
              i Chile och Free Mandela-rörelsen i Sydafrika och hela kedjan
              av fredliga revolutioner i Östeuropa. I var och en av de här stora
              dramatiska förändringarna, som alla gick mot demokrati, spelade
              det civila samhället en mycket stark roll. Det handlar alltså
              om fristående organisationer, inte etablerade sedan evigheter,
              gräsrotsrörelser som ändrar världens historia i vår tid.
            </seg>
            <seg n="b1784278">
              Det var mycket roligt att studera den här kedjan av positiva
              fakta.
            </seg>
            <seg n="8bd50636">
              Det var ännu starkare att göra det eftersom jag gjorde det strax
              efter tsunamikatastrofen när plötsligt väldigt många grupper och
              individer från hela världen ställde upp för att hjälpa katastrofens
              offer. Det är en positiv bild över vad människor som vill handla
              kan åstadkomma.
            </seg>
            <seg n="0170e897">
              Sedan, när detta arbete var slut, vände jag blicken mot Sverige.
              Vad såg jag här? Skandaler i ungdomsorganisationerna, skandaler
              kring invandrarorganisationer, obehagliga fakta som verkar ha
              lite djupare rötter än vad vi ser. Jag ställde mig frågan hur
              det står till med det civila samhället i Sverige. Sverige är ett
              land som mycket ofta berömmer sig själv för sina starka traditioner
              av folkrörelser. Men håller de här traditionerna över hela fronten?
              Finns det inte i dag i vårt samhällssystem svagheter som åstadkommer
              sådana fenomen som dem som jag just har nämnt?
            </seg>
            <seg n="a26eb9c9">
              Jag tror att vi måste tänka ordentligt på de här frågorna. Jag
              tror att det är väldigt svårt för nya grupper att börja agera
              i Sverige. Vi har gamla traditionella mycket starka folkrörelser.
              De är väletablerade. De flesta av dem är också mycket rika. De
              har hunnit samla på sig ansenliga kapital. Och de samarbetar mycket
              bra åt alla håll inne i samhället. Men var finns utrymme för de
              nya kvinnorörelserna, de som vill försvara Fadime och Pela? Jag
              vet att de hankar sig fram från halvår till halvår på bidrag.
              Var finns utrymme för invandrarnas organisationer? Jag menar inte
              Centrum mot rasism där man uppifrån skapade paraplyet. Staten
              säger: Nu ska vi lösa problemet. Och så börjar man uppifrån bygga
              något som ska samla det fria civila samhället. Det går faktiskt
              emot själva väsendet i det civila samhället. Antingen växer det
              nedifrån och upp, eller så finns det inte. Man kan inte kommendera
              fram födelsen av positiva skapande folkrörelser.
            </seg>
            <seg n="03ed4769">
              Jag tror att en svaghet i hela systemet också ligger i sättet
              att finansiera det civila samhället. Bidrag är inte ett skapande
              sätt att finansiera, och det skapar beroende också. Därför vill
              jag att denna korta beskrivning ska noteras till protokollet och
              kanske tillsammans med min motion i samma ämne leda till att frågan
              om det civila samhällets tillstånd i Sverige i dag hamnar på dagordningen.
            </seg>
            <seg n="6ce48e5c">
              Estonias förlisning
            </seg>
          </u>
          <note type="speaker" n="aa6118e3">
            Anf. 312 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-7f0dfae13faf6f02-0" n="052cb865">
            <seg n="626e51b2">
              Herr talman! Ärade ledamöter i kammaren! Alla protokollsläsarna!
              Det är nu elva år sedan Estonia förliste och över 850 människor
              förlorade livet. Den officiella förklaringen var att fartyget
              förlorade bogvisiret. Det föll av under gång och drog med sig
              bilrampen ned, vatten kom in på fartygets bildäck och fartyget
              sjönk. Problemet med den förklaringen är att den är omöjlig. Ett
              fartyg som får in vatten ovanför vattenlinjen uppe på bildäck,
              som är vattentätt, förlorar väldigt snabbt sin stabilitet och
              kapsejsar, slår runt, och kan flyta om skrovet är intakt uppochnedvänt
              i veckor på den luft som finns inneslutet. Men vi vet att Estonia
              i stället sjönk väldigt snabbt, på mindre än 50 minuter. Det indikerar
              ett massivt intag av vatten, också under vattenlinjen. Det är
              därför som haveriutredningen har kritiserats av en enig sjösäkerhetsvärld
              som har underkänt den här utredningen. Det är därför frågan kommer
              tillbaka till riksdagen hela tiden.
            </seg>
            <seg n="0375566d">
              Bristerna i undersökningen som gjordes är många. De mest basala
              uppgifterna för en haveriutredning är att undersöka hela skrovet
              på ett fartyg som har sjunkit, om det finns hål eller skador på
              det eller inte, att undersöka om lasten inne på bildäcket har
              varit surrad ordentligt på det sätt den ska vara, att undersöka
              om luckorna har varit öppna eller stängda som de ska vara, att
              undersöka huruvida dörrar som är vattentäta har varit stängda
              på det sätt de ska vara, men ingenting av det här gjordes av haveriutredningen.
              Varför? Vi vet inte svaret på den frågan. Vad vi däremot vet är
              att någon kort efter att fartyget förliste var nere på botten
              och öppnade ombordkörningsrampen. Det vet vi därför att om man
              öppnar rampen och sedan försöker stänga den igen så fastnar de
              räcken som fälls ut. Det finns i det offentliga officiella utredningsmaterialet
              bilder som jag nu visar upp för kammarens ledamöter som visar
              hur de här räckena ligger avskurna på havets botten bredvid Estonia.
              Vem öppnar en bilramp som väger över tio ton? Hur bär man sig
              åt utan att någon uppe på ytan som har hand om haveriutredningen
              märker detta? Vad är syftet med att öppna en tio ton tung ombordkörningsramp
              in till bildäcket? Vad är det man vill göra där inne?
            </seg>
            <seg n="a5681fdc">
              Det här kunde ske under förevändning av att man letade efter
              fartygets bogvisir. Man påstår i haveriutredningen att man letade
              i tre veckors tid och hittade det först 1,6 kilometer från Estonia.
              Men vi har bilder som togs de första dygnen när man letade efter
              Estonia av ett finskt marint fartyg som visar Estonia på havets
              botten. Jag visar upp den bilden här för kammarens ledamöter.
              På de här sonarbilderna finns ett föremål vid eller bredvid fartygets
              för som i storlek och form överensstämmer med bogvisirets storlek
              och form. Vi har också i det utredningsmaterial som är offentligt
              och officiellt hittat ett fax från den finska haveriutredaren
              Tuomo Karppinen som han skickade den 10 oktober till sin svenska
              kollega Börje Stenström som bekräftar att man har hittat bogvisiret.
              Man har till och med filmat bogvisiret. Det här är lång tid innan
              utredningen påstår att man så småningom hittade det. Varför låtsas
              man leta efter ett bogvisir i tre veckor? Varför förtiger haveriutredningen
              det faktum att man faktiskt hittade det i ett långt tidigare skede?
            </seg>
            <seg n="e9ba386a">
              De här frågorna har fått en ny aktualitet efter att en svensk
              tulltjänsteman berättat i Sveriges Televisions program Uppdrag
              granskning att militära transporter hade skett ombord på Estonia
              samma månad som fartyget förliste. Försvarsmakten här i Sverige
              erkände detta, och regeringen tillsatte Johan Hirschfeldt att
              utreda det. Det var intressant, för vi vet alla att det inte bara
              var svensk försvarsmakt som var intresserad av tidigare sovjetisk
              krigsmateriel. Hela västvärlden var intresserad av att komma åt
              det som tidigare varit hemligt i det forna Sovjetunionen. Vi vet
              här också i Sveriges riksdag efter konstitutionsutskottets behandling
              att Försvarets materielverk köpt rysk krigsmateriel av det privata
              företaget Exico som hade smugglats ut ur det sönderfallande Ryssland
              till Försvarsmakten här i Sverige.
            </seg>
            <seg n="3c86dea7">
              Men regeringen gav Johan Hirschfeldt ett väldigt smalt mandat
              till sin utredning. Han fick i uppdrag att endast granska Försvarsmaktens
              eller FMV:s förehavanden när det gällde militära transporter,
              ingenting annat. Han fick endast mandat att granska september
              månad 1994, ingenting annat. Han fick inte höra någon under ed.
            </seg>
            <seg n="c522a646">
              Därför är den viktiga frågan om huruvida Estonia hade en militär
              last också under förlisningsnatten inte utredd. Vi vet inte om
              så var fallet. Det är oacceptabelt.
            </seg>
            <seg n="a8f1a19a">
              Vi vet nu efter elva år att det inte är klarlagt hur och varför
              Estonia sjönk. Vi vet att tredje part, okänt vilken, berett sig
              tillträde till bildäcket veckorna efter förlisningen. Vi vet att
              det kunnat ske under förevändning av sökande efter visiret. Vi
              vet att denna tredje part letade efter något av betydande värde
              ombord på vraket. Vi vet att Hirschfeldts utredningsuppdrag utformades
              så att frågan om Estonia hade en militär last ombord under olycksnatten
              inte kunde besvaras.
            </seg>
            <seg n="e60d0198">
              Därför kräver vi full klarhet i den här frågan. Vi är skyldiga
              de mer än 850 människor som dog att ta reda på vad som verkligen
              hände. Det är viktigt också för människors tilltro till myndigheter
              här i Sverige.
            </seg>
            <seg n="d07ddd2b">
              Herr talman! Vi måste kunna lita på haveriutredningar. Vi måste
              kunna lita på regeringen. Vi måste kunna lita på att riksdagen
              utför sitt uppdrag att granska regeringen.
            </seg>
          </u>
          <note type="speaker" n="6fdb72dc">
            Anf. 313 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-79c04d72fff03579-13" n="5e9a07ed">
            <seg n="3d8af62c">
              Herr talman! Jag har egentligen ingen fråga till Lars Ångström.
              Jag vill bara uttrycka min tillfredsställelse med att den här
              frågan tas upp igen. Jag kommer själv från Uppsala. 26 nämndemän
              från tingsrätten där var med på båten.
            </seg>
            <seg n="21bcac48">
              Det spelar inte så stor roll, för det är så många år sedan, kan
              man tycka. Men när man inte på ett tillfredsställande sätt kan
              ge ett klart svar på frågorna varför och hur Estonia sjönk kommer
              de frågorna alltid att leva med oss. De kommer att leva med i
              nästa generation och generationen efter den.
            </seg>
            <seg n="fa14dbc6">
              Jag tycker att det är alldeles utmärkt att frågan kommer upp.
              Vi är några som har skrivit en motion och jag vill uppmana till
              att behandla den väldigt seriöst och till att göra om haveriutredningen.
            </seg>
          </u>
          <note type="speaker" n="805e4369">
            Anf. 314 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-7f0dfae13faf6f02-1" n="052cb865">
            <seg n="f11b9bd9">
              Herr talman! Jag tror att Rigmor Stenmark har helt rätt i att
              det inte går att lägga locket på i en sådan här fråga, speciellt
              inte när så många omständigheter är outredda och speciellt inte
              när det i utredningsmaterialet går att hitta såväl fotografier
              som filmdokument och andra dokument som visar på något helt annat
              än det som haveriutredningen påstår.
            </seg>
            <seg n="68f5eefe">
              Varje människa som sätter sig in i det här materialet förstår
              att något är väldigt fel. Det är därför vi med tillfredsställelse
              kan konstatera att det nu är ledamöter från sex av riksdagens
              sju partier som i en tvärpolitisk motion lägger fram förslag om
              att göra en utredning av detta.
            </seg>
            <seg n="575e2e1e">
              Vi kan också konstatera att den här frågan diskuteras i det estniska
              parlamentet. För tio elva år sedan hade man inte så stora möjligheter
              att agera där. Det var ett samhälle under utveckling. I dag finns
              det en djup otillfredsställelse med att de här frågorna inte är
              utredda och att den allvarligaste olyckan i våra länders sjöhistoria
              inte på något sätt har klarlagts.
            </seg>
          </u>
          <note n="cb518d18">
            Farliga husdjur
          </note>
          <note type="speaker" n="22bb44e1">
            Anf. 315 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-35b4a645603d47a9-0" n="d1d54813">
            <seg n="30c95c60">
              Herr talman! För att jag inte skulle bli så ensam i debatten
              här i kammaren tog jag med mig ett litet husdjur som stöd. Det
              symboliserar det ämne som jag ska prata om. Det här är inte farligt,
              jag lovar.
            </seg>
            <seg n="2295e401">
              Debatten har pågått i många timmar. Många kloka och en del, enligt
              min åsikt, kanske inte så kloka ord har sagts i viktiga ämnen.
            </seg>
            <seg n="f367586e">
              Det jag ska prata om är kanske inte lika viktigt som utsatta
              barn eller rättstrygghet, men det handlar ändå om trygghet. Det
              handlar om att jag ska kunna känna trygghet där jag bor. Jag ska
              kunna känna mig trygg för att inte få en giftorm eller spindel
              i sängen eller möta en kamphund i trappuppgången.
            </seg>
            <seg n="67afd6ee">
              Farliga husdjur är något som jag har förstått berör väldigt många
              människor.
            </seg>
            <seg n="c6e2c3e5">
              Herr talman! Den här ormen är snäll. Den är mjuk och gosig. Man
              kan krama den och den kan kramas, men den kramas inte för hårt.
              Den bits inte. Det finns ormar som inte är lika snälla men som
              folk ändå har som husdjur.
            </seg>
            <seg n="5a56dc80">
              Den senaste tiden har det dykt upp ett antal fall där ormar även
              giftiga har rymt från lägenheter. En familj i Borås som skulle
              renovera ett kök hittade en majsorm bakom frysen. En kvinna i
              Göteborg blev av med sin tigerpyton. Den är ganska stor. Det var
              en annan människa som hittade den i en park efter flera månader.
              En giftorm försvann i Sundsvall och fick dras fram under golvet.
              Det har också förekommit inte minst i närheten av där jag bor,
              i Kinna att en ormägare har blivit biten av sin spottkobra så
              att hans liv var i fara.
            </seg>
            <seg n="47950d20">
              Herr talman! Detta är inte acceptabelt. Många fler än jag har
              reagerat. Det visar bland annat alla de motioner som har väckts
              under allmänna motionstiden här i riksdagen.
            </seg>
            <seg n="a81142f6">
              Jag tror att man måste ta människors oro på allvar.
            </seg>
            <seg n="290e6d4e">
              Jag själv kan inte se om en orm är giftig eller inte. Med anledning
              av min motion till riksdagen ville tidningarna ha några spektakulära
              bilder. Borås tidning drog därför med mig till terrariet i Borås.
              Jag fick göra bekantskap med en ganska snäll orm; den var stark.
              Bakom mig var det samtidigt en mycket giftig mamba. Om jag mötte
              de två ormarna skulle jag inte kunna se vilken av dem som är giftig.
            </seg>
            <seg n="95f62798">
              Herr talman! Det finns ett antal lagar och regler kring de här
              frågorna. De behöver ses över. I miljöbalken överlåter regeringen
              åt kommunerna att meddela föreskrifter om man måste ha tillstånd
              för en orm. Det finns också andra kompletterande regler i förordningen
              om miljöfarlig verksamhet.
            </seg>
            <seg n="aa1fe3a5">
              Jag tycker inte att det ska vara frivilligt för kommunerna att
              ge ut föreskrifter om tillstånd. Det ska vara obligatoriskt. Djuraffärer
              som säljer ormar och spindlar kan upplysa om att det krävs tillstånd
              och till och med dela ut ansökningsblanketter.
            </seg>
            <seg n="aaf012de">
              Det får inte bli så som det är i Borås, eller åtminstone var
              för ett tag sedan, att det enligt papperen bara finns en ormägare
              men djuraffärerna säljer mat och andra tillbehör som om det skulle
              finnas 100 ormar i Borås. Man vet inte om de är giftiga eller
              inte.
            </seg>
            <seg n="9ccd26c2">
              De här ormägarna vet förmodligen inte att det behövs tillstånd.
              I en del kommuner behöver man ha tillstånd, i andra kommuner behöver
              man inte ha tillstånd.
            </seg>
            <seg n="d9678bb3">
              Herr talman! Det minsta man bör göra är att se över reglerna
              och se till att göra kravet på att söka tillstånd obligatoriskt.
            </seg>
            <seg n="33a382f6">
              Själv skulle jag inte vilja se någon orm över huvud taget i tättbebyggda
              områden, men det kanske är att gå för långt, även om jag vet att
              många håller med mig.
            </seg>
            <seg n="bd9f4ce2">
              När det gäller giftormar och andra giftiga djur är det inga tveksamheter.
              De har inte i bostadsområden att göra. De ska befinna sig i terrarier
              där säkerhet kan upprätthållas så att de inte rymmer och där man
              kan leva upp till de säkerhetsbestämmelser som djurskyddsmyndigheten
              har tagit fram.
            </seg>
            <seg n="da6b5901">
              Det ämne jag har tagit upp i den här debatten är lite udda, men
              ingalunda oviktigt för medborgarna. Ingen ska behöva riskera att
              under eller i sängen hitta en giftorm som rymt på grund av att
              grannen tagit fram den och visat den för sina kompisar en fredagskväll
              efter en flaska vin.
            </seg>
            <seg n="1eebdca0">
              Herr talman! Det är dags att se över reglerna för ormar. Det
              gäller också alla andra husdjur som kan utgöra en fara för andra
              människor, till exempel spindlar och kamphundar som jag har nämnt
              tidigare. Vi måste ta människors oro på allvar.
            </seg>
          </u>
          <note type="speaker" n="79710663">
            Anf. 316 LARS-IVAR ERICSON (c) replik:
          </note>
          <u who="unknown" xml:id="i-6adb458aec041830-27" n="2b211149">
            <seg n="f8aa1807">
              Herr talman! Det är ett udda ämne som Anne-Marie Ekström har
              tagit upp, men det är för den skull inte alls oviktigt.
            </seg>
            <seg n="0e3972ef">
              I april ställde jag en fråga till jordbruksministern om innehav
              av giftorm i bostäder. Hon hänvisade då till djurskyddsmyndighetens
              bestämmelser som innehåller detaljerade bestämmelser om hur giftormar
              ska förvaras så att de inte kan rymma.
            </seg>
            <seg n="71bdae7e">
              De bestämmelserna räcker tydligen inte. Det är alldeles för lätt
              för ormarna att slingra sig ut och ställa till besvär. Hon hänvisade
              också till att vissa kommuner har infört förbud mot att inneha
              giftorm.
            </seg>
            <seg n="5ba54768">
              De som inte bor i sådana kommuner löper alltså stor risk att
              råka ut för de här obehagliga överraskningarna.
            </seg>
            <seg n="8e7f8cff">
              En sak som är intressant i sammanhanget är att de regler som
              gäller för innehav av giftorm inte gäller för innehav av skorpioner
              eller giftiga spindlar. Vi vet att dessa djur har blivit allt
              vanligare eftersom mindre nogräknade personer tar med sig dem
              hem från utlandsresor.
            </seg>
            <seg n="adad847e">
              Jag vill bara önska Anne-Marie Ekström lycka till i det fortsatta
              arbetet för att få bort de här obehagliga inslagen i våra bostadsområden.
            </seg>
          </u>
          <note n="b7f00889">
            7 § Anmälan om frågor för skriftliga svar
          </note>
          <note n="a371d4f1">
            Anmäldes att följande frågor för skriftliga svar framställts
          </note>
          <note n="8d67a0f4">
            den 13 oktober
          </note>
          <note n="53902565">
            Gudrun Schyman
          </note>
          <note n="bfdb4633">
            Kent Härstedt
          </note>
          <note n="bfdb4633">
            Kent Härstedt
          </note>
          <note n="a3729dbd">
            Lilian Virgin
          </note>
          <note n="6a5efdc5">
            Christer Winbäck
          </note>
          <note n="d2761e13">
            Sverker Thorén
          </note>
          <note n="b95179a1">
            Rolf Gunnarsson
          </note>
          <note n="a1cf937f">
            Ulla Löfgren
          </note>
          <note n="72160c81">
            Karin Svensson Smith
          </note>
          <note n="4ec673f5">
            Owe Hellberg
          </note>
          <note n="02b9ae0e">
            Maria Larsson
          </note>
          <note n="53902565">
            Gudrun Schyman
          </note>
          <note n="53902565">
            Gudrun Schyman
          </note>
          <note n="89e5e42d">
            Martin Andreasson
          </note>
          <note n="89e5e42d">
            Martin Andreasson
          </note>
          <note n="ebe05877">
            Chatrine Pålsson
          </note>
          <note n="1c26a8fa">
            Cecilia Wikström
          </note>
          <note n="b53a11f9">
            Anne Marie Brodén
          </note>
          <note n="e1cb85a1">
            Cecilia Widegren
          </note>
          <note n="a8a367a5">
            Bertil Kjellberg
          </note>
          <note n="53725d2e">
            Inger René
          </note>
          <note n="53725d2e">
            Inger René
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="4827169b">
            Lars-Ivar Ericson
          </note>
          <note n="5fb3ee65">
            Frågorna redovisas i bilaga som fogats till riksdagens snabbprotokoll
            tisdagen den 18 oktober.
          </note>
          <note n="278c00ea">
            8 § Anmälan om skriftliga svar på frågor
          </note>
          <note n="36883a14">
            Anmäldes att skriftliga svar på följande frågor inkommit
          </note>
          <note n="8d67a0f4">
            den 13 oktober
          </note>
          <note n="fedbd279">
            Magdalena Andersson
          </note>
          <note n="b160c557">
            Carl-Axel Roslund
          </note>
          <note n="03276dd2">
            Rolf Olsson
          </note>
          <note n="dbb3d6b2">
            Bengt-Anders Johansson
          </note>
          <note n="e1cb85a1">
            Cecilia Widegren
          </note>
          <note n="c842a54b">
            Staffan Danielsson
          </note>
          <note n="55fec7fc">
            Svaren redovisas i bilaga som fogats till riksdagens snabbprotokoll
            tisdagen den 18 oktober.
          </note>
          <note n="2cfb0727">
            9 § Kammaren åtskildes kl. 21.01.
          </note>
          <note n="52312ae0">
            Förhandlingarna leddes
          </note>
          <note n="7fbb0e46">
            /Monica Gustafson
          </note>
        </div>
      </body>
    </text>
  </TEI>
</teiCorpus>
