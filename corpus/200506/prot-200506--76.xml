<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--76</head>
          <docDate when="2005-02-21">2005-02-21</docDate>
        </div>
      </front>
      <body>
        <div>
          <note n="ead01488">
            ﻿
          </note>
          <note n="5ce9f180">
            Riksdagens protokoll
          </note>
          <note n="c3d026b6">
            2005/06:76
          </note>
          <note type="date" n="ec675615">
            Tisdagen den 21 februari
          </note>
          <note n="50f5d23c">
            Kl. 13:30 - 16:06
          </note>
          <note n="84d2473b">
            1 § Justering av protokoll
          </note>
          <note n="672c3f3c">
            Justerades protokollen för den 14 och 15 februari.
          </note>
          <note n="d57c7f71">
            2 § Meddelande om parentation
          </note>
          <note n="5f285921">
            Talmannen meddelade att onsdagen den 22 februari kl. 9.00 skulle
            plenum inledas med parentation för att hedra minnet av riksdagsledamoten
            Inger Lundberg.
          </note>
          <note n="1771f972">
            3 § Meddelande om frågestund
          </note>
          <note n="6460dde3">
            Talmannen meddelade att vid frågestunden torsdagen den 23 februari
            kl. 14.00 skulle följande statsråd närvara:
          </note>
          <note n="91785d3c">
            Utbildnings- och kulturminister Leif Pagrotsky, statsrådet Ulrica
            Messing, statsrådet Morgan Johansson, statsrådet Carin Jämtin
            och statsrådet Ibrahim Baylan.
          </note>
          <note n="d7dade11">
            4 § Anmälan om fördröjt svar på interpellation
          </note>
          <note n="92d1b4f5">
            Till riksdagen hade inkommit följande skrivelse:
          </note>
          <note n="4e640da0">
            Interpellation 2005/06:242
          </note>
          <note n="890e5a4e">
            Interpellation 2005/06:242 av Ana Maria Narti (fp)
          </note>
          <note n="091e3be4">
            Interpellationen kommer att besvaras tisdag den 7 mars 2006.
          </note>
          <note n="b9412c80">
            Skälet till dröjsmålet är sedan tidigare inbokade engagemang.
          </note>
          <note n="46efe812">
            Björn Reuterstrand
          </note>
          <note n="c968df45">
            5 § Svar på interpellation 2005/06:250 om biståndet till den
            paramilitära demobiliseringen i Colombia
          </note>
          <note type="speaker" n="47f6f7c5">
            Anf. 1 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d276c6e1b5aeec91-0" n="efefd91d">
            <seg n="255ad135">
              Herr talman! Alice Åström har ställt fyra frågor till biståndsministern
              om Sveriges bistånd till den paramilitära demobiliseringen i Colombia.
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="e15e8ba3">
              Den första frågan gäller vilka krav som Sverige ställt på Organisationen
              för Amerikas stater, OAS, när det gäller avväpningen av den colombianska
              paramilitären.
            </seg>
            <seg n="20520b5f">
              Sveriges regering har sedan augusti 2004 stött den OAS-mission
              som syftar till att verifiera avväpningsprocessen i Colombia.
              Vi har ett långsiktigt engagemang som är inriktat på en fredlig
              utveckling med respekt för mänskliga rättigheter och internationell
              humanitär rätt och på att lindra konfliktens verkningar.
            </seg>
            <seg n="bac9b632">
              En internationell närvaro i de områden som demobiliserats är
              enligt min mening av yttersta vikt. Det krävs en oberoende internationell
              verifiering på plats, dels som en preventiv säkerhet för människorna
              som bor i dessa områden, dels även med tanke på kommande val,
              i synnerhet i regioner där paramilitären haft total kontroll detta
              för att få en ökad insyn i vad som faktiskt sker i dessa regioner.
            </seg>
            <seg n="e59ccc6a">
              Sverige har framfört följande krav för stöd till missionen till
              OAS generalsekreterare José Manuel Insulza
            </seg>
            <seg n="aa902347">
              Den andra frågan gäller vilka krav vi är beredda att ställa för
              ett eventuellt fortsatt stöd till avväpningen av paramilitärerna.
              De nämnda kraven kommer även i fortsättningen att utgöra villkor
              för Sveriges engagemang i avväpningsprocessen. Generalsekreterare
              Insulza har till mig personligen uttryckt att dessa villkor motsvarar
              OAS egna målsättningar.
            </seg>
            <seg n="0d7e820f">
              I dagsläget har flera av kraven tillgodosetts. Sverige ser det
              som positivt att det politiska och ekonomiska stödet från OAS
              medlemsländer och det internationella samfundet exempelvis har
              ökat. Hittills har Brasilien, Chile, El Salvador, Mexiko, Peru
              och Venezuela uttryckt sitt intresse av att gå in med stöd till
              OAS verifieringsmission. Brasilien och Mexiko har redan utsett
              experter på avväpning, demobilisering och återanpassning till
              missionen. Övriga länder som också visat intresse av att gå in
              med stöd är Kina, Storbritannien, Norge, Rumänien, Spanien, Thailand
              och Ukraina.
            </seg>
            <seg n="b8b3cb4e">
              Mycket arbete återstår dock. Till exempel fungerar missionens
              samarbete med Interamerikanska MR-kommissionen fortfarande inte
              tillfredsställande. OAS verifieringsmissions roll i processen
              måste förtydligas, och missionens uppgifter bör ytterligare definieras.
              Vi kommer även i fortsättningen att understryka vikten av att
              våra krav tillgodoses inte bara som en förutsättning för vårt
              fortsatta stöd, utan för att det är viktigt för freden i Colombia.
            </seg>
            <seg n="50e73b25">
              Den tredje frågan gäller hur mycket som anslagits från Sveriges
              sida sedan starten för att stödja OAS-missionen och kringliggande
              verksamhet, samt hur mycket som kommer att anslås i år om stödet
              fortsätter.
            </seg>
            <seg n="f1092e7b">
              Sverige har sedan starten år 2004 bidragit med ett tekniskt stöd
              i form av en verifikationsexpert. Under denna period har Sveriges
              totala stöd till OAS verifieringsmission varit 2 miljoner kronor.
              Utöver detta bidrar Sverige även med ett stöd till Interamerikanska
              kommissionen för mänskliga rättigheter, som av OAS permanenta
              råd givits en roll att ge råd och stöd kring mänskliga rättigheter
              och internationell humanitär rätt. Avtalet ingicks i juli 2005
              och stödet uppgår till 2,8 miljoner kronor. I dagsläget har anslag
              för fortsatt stöd ännu inte beslutats.
            </seg>
            <seg n="4b08fde9">
              Den fjärde frågan gäller huruvida Sverige avser att tydliggöra
              den svenska ståndpunkten i relation till den kritik som kommit
              från FN samt colombianska och internationella människorättsorganisationer
              av Sveriges stöd till demobiliseringen av paramilitärerna.
            </seg>
            <seg n="8dac34fb">
              Sverige för en kontinuerlig dialog med såväl FN, civila samhället
              som med Colombias regering. Den dialogen kretsar naturligen kring
              många av de brister som vidlåder avmobiliseringsprocessen och
              hur man ska komma till rätta med dessa. Våra ståndpunkter har
              sedan avmobiliseringens början varit klara och tydliga. En demobilisering
              av paramilitärer löser inte alla Colombias problem. Men om detta
              lyckas, och denna grupp försvinner från konfliktens logik, har
              Colombia kommit ett viktigt steg närmare en fredlig lösning på
              konflikten. Det är just detta som svenskt engagemang i landet
              handlar om.
            </seg>
          </u>
          <note type="speaker" n="d6acc879">
            Anf. 2 ALICE ÅSTRÖM (v):
          </note>
          <u who="alice_astrom_5d697c" xml:id="i-a8e91416ccad6cc0-0" n="6f781eba">
            <seg n="f2c7aef6">
              Herr talman! Jag vill tacka utrikesministern för svaret. Jag
              är helt övertygad om att det svenska engagemanget i Colombia i
              den här frågan kommer av ett brinnande intresse för att förstärka
              freden, att införa fred och demokrati i Colombia.
            </seg>
            <seg n="42e991db">
              Anledningen till att jag ställer frågan om det svenska engagemanget
              gäller utvärderingen av vad som skett hittills. Vi har ganska
              tydligt kunnat se att FN:s människorättskommissariat och många
              människorättsorganisationer, både inne i landet och internationellt,
              blivit motståndare till processen när de sett att det juridiska
              ramverket kring avmobiliseringen är minst sagt oklart. Mycket
              talar för att de paramilitärer som står för den klart största
              delen av det politiska våldet inte ens kommer att ställas inför
              rätta, och därmed saknas grunden för en hållbar fredsprocess bestående
              av sanning, rättvisa och gottgörelse.
            </seg>
            <seg n="f35e148a">
              När Sverige 2004 gick in i detta var argumentet att man skulle
              få insyn och kunna bidra till att övergreppen minskade. Det finns
              siffror som visar att våldet i landet skulle minska; dessa uppgifter
              kommer från regeringen. Men siffrorna är också omdiskuterade.
              Många i Colombia menar att paramilitären snarare har passerat
              den erövringsfas som rådde under 1990-talet och blivit en institution
              i sig. Avmobiliseringen ska även ha inneburit att de skaffat sig
              andra roller, såsom säkerhetsexperter och säkerhetsvakter, men
              fortfarande har samma kontroll och grepp.
            </seg>
            <seg n="075e702a">
              Paramilitärerna själva säger att de har inflytande över så många
              som en tredjedel av parlamentsledamöterna. Det är oroväckande
              att de paramilitära grupperna har den kopplingen till statsmakten,
              vilket också UD konstaterar i sin senaste Colombiarapport. Det
              finns nämligen fakta som visar att övergreppen i Colombia inte
              minskat.
            </seg>
            <seg n="282b4329">
              Sverige har medverkat till att avmobilisera nästan 20 000 paramilitärer.
              Det är ungefär lika många som det totala antalet paramilitärer
              i Colombia var från början.
            </seg>
            <seg n="17b6f997">
              Ändå fortsätter övergreppen. Paramilitärernas kopplingar till
              staten är uppenbara. Hur många av dessa avmobiliserade har dragits
              inför rätta? Det är anledningen till min fråga, och jag vill ändå
              ställa den frågan till utrikesministern.
            </seg>
            <seg n="06da3aa5">
              Utrikesministern säger i sitt svar att Sverige för en kontinuerlig
              dialog med såväl FN, det civila samhället som Colombias regering.
              Dialogen kretsar kring många av de brister som vidlåder avmobiliseringsprocessen
              och hur man ska komma till rätta med dessa.
            </seg>
            <seg n="51b1f872">
              Min fråga till utrikesministern blir: Vilka krav ställs det för
              att man ska komma till rätta med de brister som vidlåder avmobiliseringsprocessen?
              När vi ser på fakta ser vi att man uppenbarligen inte lyckats
              alls.
            </seg>
          </u>
          <note type="speaker" n="edc10fa7">
            Anf. 3 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d276c6e1b5aeec91-1" n="efefd91d">
            <seg n="c939cabd">
              Herr talman! Jag tycker att det är att gå väldigt långt och att
              inte ta hänsyn till vad som faktiskt har hänt att säga att ingenting
              har förändrat sig, för det har det naturligtvis. Om 24 000 militärer
              har avväpnats innebär det ändå att det har skett en förändring
              och att nya förutsättningar har skapats.
            </seg>
            <seg n="51eb9ef6">
              Det är naturligtvis svårt att direkt bevisa ett orsakssamband
              mellan att våldsnivån faktiskt har sjunkit och att det är verifikationsmissionen
              som har bidragit till det och inte andra skäl. Men om man nu konstaterar
              att minskat våld i tid sammanfaller med avväpningen av 24 000
              paramilitärer med vapen kan man ändå konstatera att det måste
              finnas ett samband. I vart fall syftar det hela till att få färre
              människor, paramilitärer, med vapen som ju huvudsakligen har sysslat
              med att hota och döda, kidnappa och massakrera människor.
            </seg>
            <seg n="aa96ba3a">
              När det gäller det juridiska ramverket har jag förståelse för
              den kritik som har riktats mot lagen om rättvisa och fred. Den
              är långtifrån perfekt, och den motsvarar i vissa avseenden inte
              vedertagna internationella normer. Samtidigt är det så att vill
              man få till stånd en fredsbyggande process måste man ibland betala
              ett visst pris. Här gäller det att hitta en balans mellan rättvisa
              och fred. Lagen medger förvisso strafflättnader, vilket var förutsättningen
              för att över huvud taget få paramilitären att acceptera en avväpning.
              Det är, trots brister, ett unikt försök att skapa förutsättningar
              för fred.
            </seg>
            <seg n="157f6a41">
              Våra krav på hur den här processen ska föras vidare redovisade
              jag tydligt i mitt svar. Och det är de krav vi fortfarande har,
              och de är en förutsättning för att vi ska ge vårt stöd till den
              fortsatta processen.
            </seg>
          </u>
          <note type="speaker" n="b135afc2">
            Anf. 4 ALICE ÅSTRÖM (v):
          </note>
          <u who="alice_astrom_5d697c" xml:id="i-a8e91416ccad6cc0-1" n="6f781eba">
            <seg n="08bf20d7">
              Herr talman! För oss i Vänsterpartiet blir det ganska tydligt
              att de krav som Sverige ställer och som är viktiga att man ställer
              faktiskt inte uppfylls. Jag vill ställa ytterligare en fråga.
              Har en avmobilisering av paramilitären egentligen skett? I grund
              och botten har det också uppstått nya fenomen. I dag uppträder
              man i stället i skepnad av privata säkerhetsbolag och informatörer
              till säkerhetsstyrkorna, som har en klar koppling till statsmakten.
              Är det egentligen så att man bara har bytt skepnad, då har man
              inte fått någon avmobilisering i det verkliga livet.
            </seg>
            <seg n="ee7668ea">
              När det gäller våldet, om det har minskat och om det har en koppling
              finns det andra fakta som visar att övergreppen i Colombia kanske
              inte har minskat. Antalet internflyktingar har faktiskt ökat kraftigt
              de senaste åren. Enligt människorättsorganisationen Codhes var
              över 252 000 personer tvungna att fly från sina hem under de tre
              första kvartalen 2005. Det var en ökning med drygt 18 % jämfört
              med motsvarande period tidigare år. I Colombia är tre och en halv
              miljon, nästan var tionde colombian, på flykt i sitt eget land.
              Det kommer nästan dagligen kommunikéer som vädjar om stöd till
              aktivister som har mordhotats, fängslats på oklara grunder eller
              till och med mördats. Colombia är fortfarande ett av de länder
              i världen där fackföreningsmän ofta mördas.
            </seg>
            <seg n="3551e34c">
              Min fråga blir ändå till utrikesministern: Hur länge tänker Sverige
              fortsätta att engagera sig om de krav som Sverige ställer inte
              kan uppfyllas? Hur länge tänker Sverige vara inblandat om man
              ser att situationen för befolkningen i Colombia inte ändras utan
              att paramilitären i stället övergår till att uppträda i andra
              skepnader? Det är viktigt med en fredsprocess i Colombia, men
              det är också viktigt att man inte är med och stöder en demobilisering
              som inte sker i det verkliga livet.
            </seg>
            <seg n="70a27607">
              Den sista fråga jag vill ställa till utrikesministern utifrån
              UD:s egen rapport, där man uttrycker en oro för en koppling mellan
              paramilitären och statsmakten är: Vilka krav för utrikesministern
              fram i kontakterna med Colombias regering när det gäller de klara
              och tydliga sambanden mellan paramilitären och statsmakten?
            </seg>
          </u>
          <note type="speaker" n="3041cdb2">
            Anf. 5 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d276c6e1b5aeec91-2" n="efefd91d">
            <seg n="18395f3d">
              Herr talman! När det gäller att det fortsatt förekommer våld
              där ska det inte heller uteslutas att det finns en koppling till
              det faktum att det fortfarande är gerillagrupper av olika slag
              som verkar där. De är inte indragna i någon process över huvud
              taget. Där kvarstår det att få dem med i processen också.
            </seg>
            <seg n="d7796f5f">
              När det gäller de paramilitära styrkorna är det den colombianska
              statens ansvar att säkerställa att de inte övergår till annan
              verksamhet och att det inte finns en koppling av det slag som
              vi inte kan acceptera. Det är en del av innehållet i den återkommande
              dialog som vi har med företrädare för den colombianska regeringen.
              Vi har uttryckt vår oro för att det kan finnas kopplingar, och
              vi kräver att dessa kopplingar blir synliga och åtgärdade.
            </seg>
            <seg n="e57a0d15">
              För vårt fortsatta engagemang krävs naturligtvis att vi får en
              utveckling som är acceptabel, att vi får svar på våra frågor och
              att vi tror att den fortsatta processen ska leda till det som
              hela missionen syftar till. Det är därför det är viktigt med den
              återkommande utvärderingen och den återkommande dialogen. Vi tar
              hela tiden ställning utifrån hur situationen förändrar sig och
              hur vi ser att utvecklingen blir.
            </seg>
            <seg n="ac4930dd">
              Internflyktingarna är fortfarande ett stort humanitärt problem.
              Hur många internflyktingarna är vet vi inte exakt. Det är motstridiga
              uppgifter om det. Men det är en problematik som måste hanteras.
            </seg>
          </u>
          <note type="speaker" n="41579d2d">
            Anf. 6 ALICE ÅSTRÖM (v):
          </note>
          <u who="alice_astrom_5d697c" xml:id="i-a8e91416ccad6cc0-2" n="6f781eba">
            <seg n="1c9171c5">
              Herr talman! Jag tackar utrikesministern för svaret, och jag
              hoppas att man verkligen gör en uppföljning och en djup analys
              och också tar till sig de rapporter som kommer om att det faktiskt
              har misslyckats.
            </seg>
            <seg n="da661f27">
              Jag vill i den här sista repliken ändå ta upp frågan om straffrihet.
              Jag är mycket väl medveten om att en förutsättning för att man
              skulle inleda hela processen var att det fanns en öppning för
              att kunna ge straffrihet. Det var också ett krav från paramilitärerna
              för att man skulle ta stegen in i en fredsprocess.
            </seg>
            <seg n="65e4946c">
              Min sista fråga till utrikesministern blir ändå: Hur ser man
              på sättet varpå lagstiftningen har använts? Enligt Amnesty har
              den nya lagen snarare fått till resultat att man i stället för
              att skyldiga ställs till svars för krigsförbrytelser och brott
              mot mänskligheten, och på det sättet avstängs från den tidigare
              konflikten, återanvänder dessa, precis som jag sade tidigare,
              i privata säkerhetsbolag, som informatörer och säkerhetsrådgivare
              till militären. Det som blir min grundläggande fråga är: För man
              med sig även den här frågan? Det är så tydligt i rapporterna att
              straffriheten har använts på ett sätt om är fullständigt orimligt.
              Det är tusentals förövare som redan har dragit nytta av amnestin.
              Är det någon som ställs inför rätta för de grova brott som har
              begåtts? Hur tänker utrikesministern fortsätta att driva frågan
              att lagen inte får tillämpas på det sättet?
            </seg>
          </u>
          <note type="speaker" n="92ae7423">
            Anf. 7 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d276c6e1b5aeec91-3" n="efefd91d">
            <seg n="096346ae">
              Herr talman! Jag kan inte dela Alice Åströms uppfattning om att
              man i dag kan säga att missionen har misslyckats. Det går inte
              att säga så. Det krävs ett ytterligare engagemang. Det behövs
              flera länder som blir engagerade i processen. Trycket på Colombias
              regering och på de inblandade grupperna måste öka. Det är därför
              jag redovisade att det nu finns en insikt från flera länder om
              att här krävs ett större internationellt engagemang om missionen
              ska lyckas.
            </seg>
            <seg n="6a62f2b8">
              Det går inte heller att säga att det handlar om straffrihet.
              Det gör det faktiskt inte i det här fallet. Det handlar om möjligheter
              till strafflindring. I de freds- och demokratiseringsprocesser
              som har genomförts på många håll i världen under modern tid har
              man utfärdat amnesti eller upprättande av sanningskommissioner.
              Det har varit det gängse.
            </seg>
            <seg n="019edafd">
              Colombia har valt att ställa de ansvariga till svars i en juridisk
              process, även om straffsatserna ligger på en nivå som man egentligen
              inte tycker motsvarar de brott som de som blir åtalade är ansvariga
              för. Det kan vi kritisera. Men faktum är att detta är en unik
              process, där man inte har infört straffrihet utan där det är fråga
              om vissa strafflättnader.
            </seg>
            <seg n="08de294a">
              Den stora utmaningen i dag i Colombia är att se till att lagen
              i praktiken implementeras på ett så effektivt och transparent
              sätt som det över huvud taget är möjligt. På det viset kan det
              bli ett bidrag till att skapa fred i landet.
            </seg>
            <seg n="a1243500">
              Generalsekreteraren Insulza har till mig personligen bekräftat
              att OAS-missionen också har en viktig funktion i just denna del
              i uppfyllandet av dess arbete. Vi kommer att följa det mycket
              nära, och vårt engagemang kommer att vara beroende av hur utvecklingen
              blir i framtiden.
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="50f410c9">
            6 § Svar på interpellation 2005/06:244 om åtgärder mot spelmissbruk
          </note>
          <note type="speaker" n="8530ba48">
            Anf. 8 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-3ef1fec8f58915f9-0" n="6495c5d8">
            <seg n="c2af68df">
              Herr talman! Else-Marie Lindgren har frågat mig vilka åtgärder
              jag avser att vidta för att skapa långsiktighet i behandlingsverksamheten
              för dem som har fastnat i ett spelberoende.
            </seg>
            <seg n="dc5fd868">
              Först vill jag säga att jag delar Else-Marie Lindgrens oro för
              spelandets baksidor, framför allt riskerna för att spelandet övergår
              i ett spelberoende.
            </seg>
            <seg n="bcc012b4">
              När det gäller insatser mot spelmissbruk har resurserna ökat
              kraftigt under de senaste åren. I år fördubblar vi stödet till
              spelberoende. Tonvikten har legat på att utveckla och finna metoder
              som kan fungera långsiktigt.
            </seg>
            <seg n="e8943705">
              Under 1999 startades Stödlinjen. Det är en gratis telefonrådgivning
              för spelberoende och deras anhöriga. Linjen bemannas av bland
              andra terapeuter med goda kunskaper om frågor runt spelberoende.
              Stödlinjen uppdaterar fortlöpande information om aktuellt vårdutbud,
              aktiva självhjälpsgrupper och andra stödformer för spelberoende.
              Stödlinjen drivs av Spelinstitutet på uppdrag av Statens folkhälsoinstitut.
            </seg>
            <seg n="30c77a14">
              Under 2004 förstärktes stödlinjen. Information om dess nummer
              samt mottagningstid står numera på alla lotter. Det går även att
              ringa gratis med mobiltelefon till stödlinjen. Detta ledde till
              en stor ökning av antalet samtal.
            </seg>
            <seg n="6d82d467">
              I samarbete mellan Statens folkhälsoinstitut, Uppsala universitet
              och Spelinstitutet pågår ett Internetadministrerat självhjälpsprogram
              baserat på kognitiv beteendeterapi, KBT.
            </seg>
            <seg n="5c94f958">
              För dem som har så allvarliga problem att de söker sig till socialtjänsten
              eller psykiatrin behövs dels det stöd de kan få från dessa instanser,
              dels specifika insatser mot spelberoendet. En nödvändighet för
              att socialtjänstens och sjukvårdens insatser för dem blir meningsfyllda
              är att det finns en grundkunskap om spelproblem inom dessa sektorer.
            </seg>
            <seg n="185b513c">
              Statens folkhälsoinstitut har givit stöd till ett utvecklingsprojekt
              med öppenvård för spelberoende och deras anhöriga. Projektet kommer
              att pågå till och med år 2006 och följs kontinuerligt av forskare
              som ska utvärdera verksamheten. Projektet har bidragit till en
              ökad kunskap om vilka problem spel kan skapa och har förbättrat
              beredskapen att bistå spelberoende.
            </seg>
            <seg n="b26c6672">
              Parallellt med utvecklingsarbetet pågår en utbildnings- och informationsinsats
              i två steg. I etapp ett, som pågår just nu, utbildas 700800 anställda
              inom missbrukarvården. I etapp två, som startas i år och avslutas
              under 2007 ges en kortare utbildning till ytterligare 6 000 anställda
              inom socialtjänst, primärvård, psykiatri och kriminalvård.
            </seg>
            <seg n="8376abca">
              Ungdomar löper större risk än vuxna att hamna i ett spelmissbruk.
              Men kunskaperna om på vilket sätt man kan stödja och hjälpa barn
              och ungdomar med spelproblem är begränsade. Stöd har därför getts
              till ett forsknings- och utvecklingsprojekt för att utveckla metoder
              att nå ungdomar med allvarliga spelproblem. Projektet drivs av
              Beroendecentrum Maria Ungdom i samverkan med Karolinska Institutet.
            </seg>
            <seg n="4623a5d3">
              Sammantaget kan sägas att vi nu börjar få tillräcklig kunskap
              för att kunna ge adekvat stöd till människor med spelproblem.
              Regeringen har för avsikt att värdera de insatser som gjorts och
              i budgetarbetet överväga olika alternativ att ge fortsatt stöd
              till insatser mot spelberoende.
            </seg>
          </u>
          <note type="speaker" n="2141c2a4">
            Anf. 9 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-467cdf29cc45cbc9-0" n="e38d5c29">
            <seg n="8796d202">
              Herr talman! Det är många vackra ord och mycket som räknas upp
              i svaret på min fråga. Trots det svarar inte ministern på det
              som jag ställer frågan om.
            </seg>
            <seg n="af61ce99">
              Vi vet att den svenska spelmarknaden växer så det knakar. Den
              24 november 2005 gav regeringen Svenska Spel tillstånd att starta
              nätpoker. ATG har ansökt hos regeringen om att få flytta in sina
              hästspel i restauranger med serveringstillstånd. Spelandet hittar
              nya miljöer och lockar till sig människor som inte tidigare har
              spelat.
            </seg>
            <seg n="253838c9">
              Nu har också det socialdemokratiska partiet ansökt hos regeringen
              om tillstånd att starta nätpoker. Syftet ska vara att få in pengar
              till det partipolitiska arbetet. Det kan ge intäkter vid sidan
              av medlemsavgifter och partistöd, säger kassören Tommy Ohlström
              till Expressen. Nämnde Ohlström säger också att eftersom Svenska
              Spel har fått tillstånd att ha en pokersajt är det moraliskt acceptabelt
              att Socialdemokraterna också startar en.
            </seg>
            <seg n="8b439bfc">
              Men i takt med att spelmarknaden växer så det knakar ökar också
              antalet spelberoende, precis som ministern var inne på mycket
              beroende på att nätpoker lockar alltfler spelare. Det är otroligt
              upprörande att Socialdemokraterna då ansöker om att få arrangera
              nätpoker och inte minst omoraliskt.
            </seg>
            <seg n="fe3852ce">
              För miljontals människor är spel ett oskyldigt och trivsamt avbrott
              i vardagen. Men spelet har även en baksida bestående av ökade
              insatser, skulder och lögner för familj och vänner spelmissbruk.
            </seg>
            <seg n="4717efe4">
              För att kunna hjälpa dem som fastnat i spelberoende måste intäkterna
              från spel omfördelas. En större del av intäkterna från spel måste
              avsättas till beroendefrågor på alla områden. Det handlar, som
              ministern säger, om forskning, förebyggande arbete, stöd, behandling
              och så vidare.
            </seg>
            <seg n="ba31f37b">
              Svenska staten tjänar 6 miljarder kronor per år på spel. Men
              i budgeten för 2006 har det avsatts 29 miljoner för att hjälpa
              dem som har fastnat i spelmissbruk. Det är bra jämfört med det
              som har avsatts tidigare, men det motsvarar ändå bara 0,5 % av
              statens intäkter av spel. Och, ministern, inför 2007 har man endast
              avsatt 4 miljoner kronor i budgeten. Detta skapar naturligtvis
              stor osäkerhet kring alla de projekt som ministern har radat upp
              här och som ska startas också under 2006.
            </seg>
            <seg n="4ad0bf49">
              Folkhälsominister Morgan Johansson delar uppenbarligen inte min
              oro. Han vägrar att svara på min fråga om hur det ska skapas långsiktighet
              i projekten som riktas mot spelberoende.
            </seg>
          </u>
          <note type="speaker" n="d32dd25e">
            Anf. 10 LARS-IVAR ERICSON (c):
          </note>
          <u who="unknown" xml:id="i-d276c6e1b5aeec91-4" n="36c04fa2">
            <seg n="57af253f">
              Herr talman! Svenskar spelar mest i världen. Spel kan vara en
              oskyldig hobby. Men det finns de som inte klarar av sitt spelande.
              Antalet spelmissbrukare i Sverige är svårt att uppskatta. Vi använder
              ibland siffrorna 130 000 eller 150 000, men ingen vet exakt hur
              många vi har. Spelmissbruk skiljer sig från andra missbruk som
              alkohol och narkotika. Det syns inte på samma sätt och det luktar
              inte. Men det kan vara precis lika allvarligt.
            </seg>
            <seg n="101fedf9">
              Vi ser tidningsrubriker som: Spelade bort företag och familj.
              Jag singlade slant om tusenlappar. Tonåring stal pengar och spelade
              bort dem. Jag vill inte att mitt spelande ska öka.
            </seg>
            <seg n="62dbb4d7">
              Bakom dessa braskande rubriker finns det människor som mår mycket
              dåligt. Runtomkring dem finns familj och vänner som spelmissbrukarna
              har utnyttjat eller försummat.
            </seg>
            <seg n="09b6507d">
              Därför är det en viktig interpellationsdebatt som vi har här
              i dag. Morgan Johansson är som folkhälsominister också ansvarig
              för att spelmissbruk inte ska bli det allvarliga folkhälsoproblem
              som det håller på att bli.
            </seg>
            <seg n="f32d6bcf">
              Vi i Centerpartiet anser att det är mycket viktigt med de förebyggande
              åtgärderna. Vi är glada att det finns en stödlinje eller hjälplinje
              för spelberoende. Men det finns ett problem, och det är att denna
              linje för närvarande endast är öppen mellan kl. 10 och 19 måndag
              till fredag. Vi tycker att tiden skulle kunna utökas så att den
              även var öppen mer på kvällstid och helger. Jag undrar hur ministern
              ser på den möjligheten.
            </seg>
            <seg n="fdb065ef">
              Sedan krävs det naturligtvis också omfattande behandlingsinsatser
              och större insikter hos socialtjänstpersonal och andra som kommer
              i kontakt med spelmissbrukarna. Det är också viktigt att man får
              mer pengar till den här verksamheten. Vi efterlyser större anslag
              till förebyggande verksamhet och vård av spelmissbrukare.
            </seg>
            <seg n="a5d42d93">
              Det finns en uppgift om att det lär finnas ungefär 40 miljoner
              i outtagna vinster hos Svenska Spel. Skulle man inte kunna använda
              de pengarna så att det blir mer hjälp till de spelberoende?
            </seg>
            <seg n="83db0760">
              Jag vet att ministern har starka känslor för Skåne. Han känner
              säkert till att det i Malmö finns en förening för spelberoende.
              Jag hittade en notis i en Malmötidning om Janos Szemenkar som
              hade varit spelberoende i många år, men till slut kom han ur detta.
              Så här säger han: Avsikten med Spelberoendes förening är inte
              att erbjuda någon lång behandling eller samtal med psykologer.
              I stället är det personer som själva har varit spelberoende som
              ställer upp som stöd och delar med sig av sin erfarenhet. Mycket
              handlar om att via samtal och råd kunna ta sig ur ett beroende.
            </seg>
            <seg n="1fd503f3">
              Så tillägger han: Tyvärr har vi i dag inte de resurser som behövs
              för att kunna utöka föreningen och ta emot många fler.
            </seg>
            <seg n="a5e4b21f">
              Min fråga till ministern blir därför: Finns det inte anledning
              att anslå mer pengar så att den viktiga verksamhet som utförs
              i Spelberoendes förening skulle kunna byggas ut ytterligare?
            </seg>
          </u>
          <note type="speaker" n="ae39e9d6">
            Anf. 11 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-3ef1fec8f58915f9-1" n="6495c5d8">
            <seg n="aff61176">
              Herr talman! Lite överraskad blev jag nog när Else-Marie Lindgren
              inledde sitt inlägg med att hävda att jag inte hade svarat på
              frågan. Jag gick faktiskt tillbaka och läste frågan, och frågan
              är: Vilka åtgärder avser statsrådet att vidta för att skapa långsiktighet
              i behandlingsverksamheten för dem som fastnat i ett spelberoende?
            </seg>
            <seg n="5172b9cb">
              Det är faktiskt precis det som jag har redovisat, nämligen de
              åtgärder som vi har vidtagit med de nya pengar som vi har. Det
              är en satsning av staten som nu genomförs för första gången någonsin.
              Nu börjar vi bygga upp en struktur och en hjälp för dem som har
              fastnat i spelberoende. Det har vi inte haft tidigare. Under den
              här mandatperioden tar staten ansvaret på det här sättet för första
              gången någonsin.
            </seg>
            <seg n="6f10da89">
              Sedan blev jag ännu mer konfunderad när Else-Marie Lindgren i
              sitt inlägg började tala om någonting som hon över huvud taget
              inte berörde i sin interpellation, nämligen en enskild ansökan
              om att få bedriva pokerspel. Om det är det som Else-Marie Lindgren
              vill fortsätta att diskutera vill jag hänvisa till det ansvariga
              statsråd som har hand om den frågan, det vill säga Sven-Erik Österberg.
              Jag har hand om spelberoendeproblematiken och de frågorna, medan
              Sven-Erik Österberg har hand om ansökningar från enskilda som
              vill bedriva pokerspel. Så är ordningen, och det är det jag för
              min del tänker ägna den här debatten åt.
            </seg>
            <seg n="0a49a6cd">
              Jag redovisar i mitt svar att vi, som jag sade, under den här
              mandatperioden för första gången någonsin börjar bygga upp en
              stödverksamhet och en utbildning för de människor som är aktiva
              och verksamma inom socialtjänsten, psykiatrin och olika behandlingsformer.
              Det har vi aldrig gjort tidigare i vårt land. Vi fördubblar resurserna
              till detta under innevarande år.
            </seg>
            <seg n="d27060a1">
              Vi gör självfallet inte den här insatsen för att den ska vara
              en dagslända. Det här är en start på någonting som vi vill bygga
              upp och som vi vill ha en struktur för på längre sikt.
            </seg>
            <seg n="48096596">
              Vi bygger upp en öppenvårdsverksamhet i storstadsområdena. Det
              börjar vi med nu. Vi gör en utbildningsinsats, som jag berörde
              i svaret, på 700800 som redan nu är på väg att gå en utbildning
              och på ytterligare 6 000 människor som är verksamma inom missbrukarvården,
              socialtjänsten, psykiatrin och så vidare för att få upp medvetenheten
              kring de här frågorna och de här problemen. Vi utvecklar metoder
              för att speciellt kunna nå ungdomar. Det sker tillsammans med
              Maria Ungdom och Karolinska Institutet.
            </seg>
            <seg n="1eeb6f64">
              Jag skulle nog vilja säga att det vi har gjort under den här
              mandatperioden är ett första steg för att bygga upp en sådan långsiktig
              struktur som jag tror att vi båda egentligen vill se.
            </seg>
            <seg n="b657d6db">
              Till Lars-Ivar Ericson vill jag säga att han har alldeles rätt,
              både när det gäller mina känslor för Skåne och att jag nog förhållandevis
              väl vet vad som händer när det gäller spelfrågorna hemma i min
              valkrets och i vår gemensamma del av landet. Den förening i Malmö
              som Lars-Ivar Ericson talar om har jag besökt. Jag gjorde det
              för ett år sedan och diskuterade då deras förutsättningar. Jag
              noterar att av de medel som vi nu anslår går en hel del pengar,
              närmare bestämt 1,7 miljoner, till riksorganisationerna för den
              här typen av kamratstödjande verksamhet. Det ser jag också som
              en mycket viktig del i vår strategi framöver.
            </seg>
          </u>
          <note type="speaker" n="ba3edbec">
            Anf. 12 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-467cdf29cc45cbc9-1" n="e38d5c29">
            <seg n="2246e0ab">
              Herr talman! Det gäller att läsa innantill. Min fråga lyder så
              här, och då läser jag innantill: Vilka åtgärder avser statsrådet
              att vidta för att skapa långsiktighet i behandlingsverksamheten
              för dem som har fastnat i ett spelberoende?
            </seg>
            <seg n="ef89d816">
              Det handlar alltså om långsiktighet. Om man då anslår 29 miljoner
              för 2006 och sedan 4 miljoner för 2007, undrar jag hur vi långsiktigt
              ska klara av alla de satsningar som ministern har talat om här.
              Det var min fråga.
            </seg>
            <seg n="aa06fde0">
              Sedan nämnde jag att Socialdemokraterna vill starta nätpoker
              som ett inlägg om att man ytterligare ökar tillgången till sajter
              där man kan spela. Det ger naturligtvis ett ökat spelberoende.
              Det var min avsikt med detta.
            </seg>
            <seg n="74ed8003">
              Nästa år blir det endast 4 miljoner till de spelberoende, Morgan
              Johansson. Det skulle jag vilja ha en kommentar till.
            </seg>
          </u>
          <note type="speaker" n="f9f13c2a">
            Anf. 13 LARS-IVAR ERICSON (c):
          </note>
          <u who="unknown" xml:id="i-d276c6e1b5aeec91-5" n="36c04fa2">
            <seg n="8bde2458">
              Herr talman! Det finns hjälp att få i form av behandlingshem,
              men tyvärr är de alldeles för få. Jag tror att de som jobbar inom
              det här området har en bra metod när de använder den kognitiva
              terapin och försöker att ändra tankemönstret bakom spelaridentiteten.
              Men sedan kommer den svåra tiden efter behandlingen då spelmissbrukaren
              behöver få en ny vänkrets och hjälp till en meningsfull fritid.
              Precis som ministern tror jag att de spelberoendes föreningar
              kan göra stora insatser här. Det är bra att de nu ska få mer pengar.
            </seg>
            <seg n="070b7da9">
              Ministern hänvisar till ett Internetbaserat självhjälpsprogram
              i sitt svar. Det var en nyhet för mig. Jag ringde i förmiddags
              upp Per Carlbring som är ledare för projektet. Han kunde då berätta
              att man har avslutat den första omgången och var inne i en sexmånaders
              uppföljningsperiod. De resultat som de hittills hade nått bedömdes
              som goda. Många hade kommit till insikt om spelproblematiken och
              hur den ska hanteras. Tröskeln till att söka hjälp via detta program
              var inte så hög jämfört med de mer traditionella vårdprogrammen.
              Vi får se detta program som ett viktigt komplement till vård på
              institution.
            </seg>
            <seg n="e612e598">
              Men sedan sade han också att detta är ett forskningsprojekt.
              Och vi vet från många andra områden att forskning inte är så högprioriterat
              i Sverige. Min fråga till ministern blir därför: När det nu har
              visat sig att detta självhjälpsprogram kan nå många spelmissbrukare
              vore det väl en god investering att anslå mer pengar så att fler
              resurspersoner kan knytas till detta program och därmed också
              fler människor kan få tillträde till det? Som det fungerar nu
              måste man alltså stå i kö för att komma med, och vi vet att mycket
              negativt kan hända under kötiden.
            </seg>
          </u>
          <note type="speaker" n="6a1d8c5c">
            Anf. 14 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-e3d036178757242e-0" n="f74771d7">
            <seg n="ea7b0a6e">
              Herr talman! Jag är också glad för att vi får diskutera spelfrågorna
              med statsrådet, även om jag samtidigt vill göra den noteringen
              att det hade varit bra om folkhälsoministern inte bara hade haft
              ansvar för frågor om spelberoende, alltså vad man ska göra när
              olyckan så att säga är framme, utan också hade haft ansvar för
              det förebyggande arbetet. Det kommer ju nu att diskuteras senare
              här med utgångspunkt i en interpellation av Lennart Kollmats,
              och då kommer ett annat statsråd att svara. Det är ju kanske statsministern
              som ska svara på frågor om varför regeringens arbete är organiserat
              som det är, men jag skulle ändå vilja säga som min mening att
              det vore bra om ansvaret för det förebyggande arbetet, alltså
              spelpolitiken vilka spel man ska tillåta och hur de ska var upplagda
              för att man ska förebygga beroende också fanns inom Socialdepartementet.
            </seg>
            <seg n="d5aff5d4">
              Min fråga till Morgan Johansson tar sin utgångspunkt i det uttalande
              som riksdagen har gjort med anledning av socialutskottets betänkande
              över budgeten. Där säger utskottet att även om det görs en hel
              del så finns det anledning att överväga hur finansieringen av
              insatser mot spelberoende långsiktigt kan stärkas. Jag delar interpellantens
              uppfattning att det ser lite oroande ut om man ena året anslår
              29 miljoner och nästa år talar om 4 miljoner. Utskottet hänvisar
              till Folkhälsoinstitutets förslag om att särskilda medel ska avsättas
              ur överskottet från spelverksamheten för att motverka spelberoende
              och minska de skadliga effekterna av överdrivet spelande. Man
              vill att regeringen skyndsamt ska pröva den modellen.
            </seg>
            <seg n="46ea7934">
              Nu fanns det en reservation till det här avsnittet i socialutskottets
              betänkande av Folkpartiet tillsammans med Centern och Kristdemokraterna
              där vi ställde oss bakom det här, även om vi uttryckte en viss
              reservation när det gällde att specialdestinera pengar från vinsterna
              till behandlingen. Men i det här desperata läget måste man ju
              ändå titta på vilka enorma överskott som den här verksamheten
              ger till staten. Vi lägger också till att det kanske vore dags
              att göra en mera bred utredning med långsiktigt perspektiv just
              på hur man ska kunna förebygga spelberoende. Precis som när det
              gäller andra beroenden är det ändå så att man kan förebygga beroende
              genom olika typer av insatser i regelverk för vilka spel som får
              anordnas, hur de får anordnas och så vidare. Jag vill ändå fråga,
              med risk för att Morgan Johansson slår ifrån sig och säger att
              det här är någon annans bord: Är det inte dags för en bred parlamentarisk
              utredning om hur man ska lägga upp spelpolitiken för att den ska
              vara så förebyggande som möjligt? Där borde ju regeringen förhoppningsvis
              ha en gemensam uppfattning, och man skulle inte behöva hänvisa
              till att det är någon annans bord.
            </seg>
          </u>
          <note type="speaker" n="1bfeafda">
            Anf. 15 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-3ef1fec8f58915f9-2" n="6495c5d8">
            <seg n="df3fc4c5">
              Herr talman! Först tror jag att man ska komma ihåg att det vi
              nu håller på att bygga upp är alldeles i sin start. Staten har
              aldrig tagit något sådant här ansvar tidigare för dem som har
              fastnat i ett spelmissbruk eller ett spelberoende. Samtidigt tar
              vi det mot bakgrund av det som flera av er har pekat på, att vi
              har kanske 45 000 människor i vårt land med ett spelberoende och
              kanske ytterligare drygt 100 000 med ett problemspelande. Det
              är de siffrorna vi har. De tenderar också att öka efterhand.
            </seg>
            <seg n="e88b212f">
              De tenderar egentligen inte att öka på grund av huvudsakligen
              verksamhet som svenska aktörer bedriver. Jag tror att det stora
              bekymret egentligen är de nya spelformer som sköljer in över oss
              hela tiden från framför allt de Internetbaserade spelen. Jag tror
              att det är en del av förklaringarna till att bekymren nu tenderar
              att öka som de gör. Det är en viktig lärdom för oss, därför att
              vi måste ju också ha en politik för en reglerad spelmarknad. Jag
              ska alldeles strax komma in på det, även om jag då går lite över
              gränsen till mitt område, men vi talar ju också om förebyggande
              här, inte bara missbruk.
            </seg>
            <seg n="ab9c319e">
              Else-Marie Lindgrens huvudfråga är just den om spelberoendet
              och långsiktigheten. Jag har sagt att vi från vår sida är beredda
              att ta ett långsiktigt ansvar för att kunna bygga upp en struktur
              för att hjälpa människor att komma ur sitt missbruk. Det är vi.
              De 4 miljoner som Else-Marie Lindgren hänvisar till är den bottenplatta
              som finns. Sedan kommer vi naturligtvis att förhandla inför budgeten
              2007, och det skulle förvåna mig väldigt mycket om vi inte kommer
              att kunna signalera väldigt tydligt för de kommande åren att den
              ambitionsnivå som vi har i år både ska vidmakthållas och stärkas.
              Else-Marie Lindgren får bärga sig lite tills budgeten för nästa
              år kommer. Men som sagt: Vi binder oss vid att ha en långsiktighet
              för finansiering av åtgärder för dem som har fastnat i spelmissbruk.
              Det är alldeles klart.
            </seg>
            <seg n="96a99439">
              Jag sade tidigare när det gäller spelpolitiken i övrigt att jag
              tycker att den i huvudsak vilar på Sven-Erik Österbergs bord.
              Kanske är det så att man ska ta chansen lite senare i dag då den
              här frågan kommer upp igen att föra den här diskussionen vidare
              bland annat om frågeställningen om öronmärkta pengar, men också
              om det här med en parlamentarisk utredning.
            </seg>
            <seg n="1c3effd1">
              Samtidigt kan jag inte låta bli, när vi nu talar om långsiktighet,
              att ändå notera att det största hotet mot långsiktighet i spelpolitiken
              ju inte är den socialdemokratiska regeringen, Vänsterpartiet eller
              Miljöpartiet, utan det ligger ju på den borgerliga sidan. Om vi
              tittar på hur man ser på spelfrågorna på den borgerliga sidan
              så ryms ju hela skalan: allt från Kristdemokraterna å ena sidan,
              där man väl knappt ens får spela kort, åtminstone inte på söndagar,
              till Moderaterna å andra sidan, som vill avreglera så mycket de
              kan, och därmed göra sig av med stora intäkter som i dag går till
              ungdomsverksamhet där har vi en öronmärkning och till idrotten
              där är det också en öronmärkning av pengarna men samtidigt kommer
              att bjuda in till väldigt stora ytterligare problem när det gäller
              spelberoende och spelmissbruk.
            </seg>
            <seg n="0dc69758">
              Jag tycker, för att ge ytterligare ett utkast i den här debatten
              för kollegerna att diskutera: Varför kan vi inte få se en borgerlig
              spelpolitik? Hur skulle den se ut, inte minst mot bakgrund av
              att det nu är Moderaterna som är den stora dominanten på den borgerliga
              sidan? Kommer inte er ansvarstagande spelpolitik att hamna i skymundan
              vid ett eventuellt regeringsskifte?
            </seg>
          </u>
          <note type="speaker" n="eb30e801">
            Anf. 16 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-467cdf29cc45cbc9-2" n="e38d5c29">
            <seg n="44356007">
              Herr talman! Först vill jag säga att jag delar Gabriel Romanus
              uppfattning om hur splittrad regeringen är i den här frågan. Min
              förra interpellationsdebatt hade jag med Bosse Ringholm, vår vice
              statsminister, som då svarade galant på frågorna och som vanligt
              naturligtvis undvek att ge svar. Den här gången har jag ställt
              min interpellation till Sven-Erik Österberg, som nu visar sig
              i skepnaden av Morgan Johansson. Det tyder ju på att det finns
              en bred splittring inom Socialdemokraterna när det gäller den
              här frågan.
            </seg>
            <seg n="02a89e70">
              I svaret som ändå har getts står det på sista raden att man ska
              värdera de insatser som gjorts och i budgetarbetet överväga olika
              alternativ att ge fortsatt stöd till insatser mot spelberoende.
              Så skriver Morgan Johansson till mig som svar. Ändå är det faktiskt
              4 miljoner som ligger där som en platta, som det uttrycktes. Men
              allt det som har räknats upp här tidigare ger ju en oerhört allvarlig
              signal till alla dessa människor som nu ska jobba med den här
              frågan. Man ser att från 29 miljoner, som satsas i år, går det
              över till att bli 4 miljoner. Det är vad det står. Något annat
              står det inte. Att ni sedan kommer att förhandla med Vänsterpartiet
              och Miljöpartiet om en annan nivå må vara hänt, men jag är väldigt
              osäker så här långt hur långt den diskussionen räcker.
            </seg>
            <seg n="09738e63">
              Varför inte då pröva ett konkret förslag som Kristdemokraterna
              har lagt fram? Vårt förslag är att man försöker få en lagändring
              till stånd så att minst 5 % av överskottet av spel öronmärks för
              att betala vård till spelmissbrukare minst 5 %, alltså. Det är
              väl en bra regel. Tillsammans kan vi komma överens om att få en
              lagändring till stånd när det gäller det här.
            </seg>
          </u>
          <note type="speaker" n="73513cbf">
            Anf. 17 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-e3d036178757242e-1" n="f74771d7">
            <seg n="cccbd112">
              Herr talman! Först vill jag notera att statsrådet säger att han
              skulle bli oerhört förvånad, om jag hörde rätt, om det inte blir
              minst samma nivå som detta år nästa år, även om det står 4 miljoner.
              Vi hoppas att vi slipper den förvåningen då. Vi är säkert många
              som kommer att hålla honom räkning för detta. Så förhandla hårt!
              Det är det enda jag kan säga om det nu är Morgan Johansson som
              ska sköta de förhandlingarna. Det får vi väl se någon gång i september.
              Men jag tycker att vi ska hålla fast vid detta. Det är ett positivt
              resultat av dagens diskussion.
            </seg>
            <seg n="b15df5cc">
              Det är ju enormt stora tal, som Morgan Johansson säger här, som
              vi har när det gäller spelberoende. Vi kan nog tyvärr inte skylla
              allt detta på spelformer som kommer utifrån. Det är Sveriges riksdag
              som har beslutat om Jack Vegas som skapar mångdubbelt mer spelberoende
              än de enarmade banditer som en gång i världen förbjöds av just
              det skälet. Det är regeringen som har gett tillstånd till andra
              beroendeskapande spelformer.
            </seg>
            <seg n="971eb576">
              Jag kan hålla med om att spelpolitiken kanske är ett ämne som
              skulle passa bra för blocköverskridande samarbete. Det är inte
              bara Moderaterna som har en liberal syn på spelpolitiken. Morgan
              Johanssons tidigare kollega Erik Åsbrink är väl den som vi har
              att tacka för att vi har kasinon här i landet. Det finns på båda
              sidor av vattendelaren de som är mer oroade över spelberoende
              och de som tycker att det här är ett nöje som folk kan ägna sig
              åt och så får vi väl eventuellt ta hand om problem som uppstår,
              men att arbeta förebyggande är inte så viktigt. Då vore det bra
              med en parlamentarisk utredning där man över parti- och blockgränser
              kan fundera över detta, för det är ingen lätt materia, särskilt
              inte med Internet som kommer in och som vi har svårt att tas med.
              Det skulle jag tycka vore en bra utväg ur det här dilemmat som
              vi nog sitter i allihop för närvarande och, som sagt, som förstör
              livet för tusentals människor och deras familjer.
            </seg>
          </u>
          <note type="speaker" n="95771545">
            Anf. 18 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-3ef1fec8f58915f9-3" n="6495c5d8">
            <seg n="ea159961">
              Herr talman! Jag ska bara runda av med några kommentarer. Dessutom
              får jag tacka för diskussionen. Jag tror att den ändå har varit
              klargörande på ett sätt. Självklart ska vi ta ett långsiktigt
              ansvar för att se till att vi bygger ut hjälpen till dem som är
              spelberoende. Det är beskedet i dag. Så är det.
            </seg>
            <seg n="72c626c4">
              Men jag pekade på bekymret att få veta vad alternativen är i
              svensk politik. Där kom vi nog inte så långt egentligen. Jag pekade
              på de stora skillnaderna som finns. Det är som ett lotteri om
              vi skulle ha en borgerlig regering. Då vet man inte riktigt vilken
              politik som skulle föras.
            </seg>
            <seg n="fd046046">
              Från vår sida är det väldigt tydligt. Vi ser balansgången. Många
              människor vill ha trygga, säkra men också roliga spelalternativ.
              Spel är ju kul för många. Det har man kanske glömt bort i den
              här debatten. Många tycker faktiskt att det är kul. Då måste de
              här spelalternativen finnas, samtidigt med ett socialt ansvarstagande,
              där vi nu, för första gången någonsin egentligen, tar ett statligt
              ansvar för att hjälpa människor som har hamnat i ett spelberoende.
            </seg>
            <seg n="d84c27a6">
              Else-Marie Lindgren nämnde avslutningsvis att hon vill ha en
              knytning till 5 % av överskottet. Jag vill värja mig mot att göra
              sådana automatiska knytningar. Jag tycker att man alltid måste
              utgå från hur stort behovet är, att det är det som ska bestämma
              hur mycket pengar man sedan slussar in i verksamheten. Annars
              blir det väldigt stelt. Det finns också en risk att man kommer
              att satsa antingen för lite eller alldeles för mycket på någonting.
              Det är alltid behovet som måste styra. Så det är min inställning
              i den frågan.
            </seg>
            <seg n="65666f9e">
              Tack igen för en stimulerande debatt!
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="c5cdbf35">
            7 § Svar på interpellation 2005/06:229 om statsbidrag till handikapporganisationer
          </note>
          <note type="speaker" n="a42015e3">
            Anf. 19 Socialminister BERIT ANDNOR (s):
          </note>
          <u who="berit_andnor_minister_2004" xml:id="i-d276c6e1b5aeec91-6" n="c25bf4b6">
            <seg n="eaa0b18d">
              Herr talman! Elina Linna har frågat mig om jag avser att vidta
              några åtgärder så att Socialstyrelsens bedömningar i framtiden
              inte strider mot Sveriges åtagande vad gäller de nationella minoriteterna.
              Hon har också frågat om jag avser att vidta några åtgärder för
              att möjliggöra att Sverigefinska synskadades förening ska kunna
              få statsbidrag. Frågorna är ställda utifrån Socialstyrelsens hantering
              av ansökningar om statsbidrag till handikapporganisationer.
            </seg>
            <seg n="0de9eb73">
              Den senare frågan har jag svarat på i ett frågesvar den 17 januari
              2006 (2005/06:741). Av svaret framgår att Socialstyrelsen beslutar
              om och vilka handikapporganisationer som ska tilldelas statsbidrag
              utifrån förordningen (2000:7) om statsbidrag till handikapporganisationer
              och att jag för närvarande inte har för avsikt att ändra på villkoren
              i förordningen för att ge fler handikapporganisationer möjlighet
              att få statsbidrag. Sedan år 2000 har antalet handikapporganisationer
              som har kvalificerat sig för statsbidrag ökat med elva stycken,
              vilket innebär att totalt 54 handikapporganisationer får statsbidrag
              i år.
            </seg>
            <seg n="ded49ed9">
              Under åren 2000 och 2001 fick Sverigefinska synskadadeförbundet
              så kallat etableringsbidrag för att kunna bygga upp verksamheten
              så att de så småningom kunde motsvara villkoren för statsbidraget.
              Det var under denna uppbyggnadsfas som Socialstyrelsen medgav
              undantag från villkoret att organisationen ska ha ett lokalt eller
              regionalt förankrat föreningsliv i minst tio län. Under åren 20022005
              fick Sverigefinska synskadadeförbundet fullt statsbidrag eftersom
              de då uppfyllde villkoren. När organisationen inte längre kvalificerar
              sig för etableringsbidrag krävs synnerliga skäl för att organisationen
              ska medges undantag från kravet på en riksomfattande organisation.
              En bedömning av huruvida det finns synnerliga skäl måste ske i
              varje enskilt fall. Det ankommer på Socialstyrelsen, såsom ansvarig
              myndighet, att göra den bedömningen.
            </seg>
            <seg n="5b844afd">
              Minoritetspolitiken är liksom handikappolitiken ett sektorsövergripande
              politikområde. Det innebär att dessa ska genomsyra hela samhället.
              Det är naturligtvis viktigt att regeringens politik får genomslag
              i de statliga myndigheternas verksamhet. Jag anser dock inte att
              detaljreglering av ett visst statsbidrag är en lämplig metod för
              att uppnå detta. Dagens reglering av statsbidraget till handikapporganisationer
              medger att olika aspekter vägs in vilket är nödvändigt för en
              helhetsbedömning.
            </seg>
          </u>
          <note type="speaker" n="cd5dc320">
            Anf. 20 ELINA LINNA (v):
          </note>
          <u who="elina_linna_14975d" xml:id="i-5eab7e703bfc7322-0" n="18578062">
            <seg n="32abdb25">
              Herr talman! Först vill jag tacka socialminister Berit Andnor
              för svaret. Som ministern påpekar har jag redan i januari fått
              svar på min fråga om ministerns möjligheter att verka för att
              Sverigefinska synskadades förening skulle kunna få statsbidrag.
              Ministern svarar att det är Socialstyrelsen som beslutar om vilka
              handikapporganisationer som får bidrag. Hur kommer det sig då
              att jag fortsätter att ta upp denna fråga, nu i form av en interpellation?
            </seg>
            <seg n="1f914d6d">
              Det gör jag för att jag menar att myndigheten i denna fråga har
              gjort en bedömning på grund av ett regelverk som är avsett för
              handikapporganisationer som företräder majoritetssamhället och
              som på intet sätt tar hänsyn till det minoritetspolitiska åtagande
              som förpliktigar att Sverige stöder de nationella minoriteternas
              språkliga och kulturella utveckling.
            </seg>
            <seg n="27bb14f5">
              Jag är bekymrad över att det fortfarande finns okunskap om regeringens
              intentioner med minoritetspolitiken, speciellt med tanke på att
              Europarådet i sin uppföljning har rekommenderat Sverige att förbättra
              situationen för finska språket utanför det nuvarande förvaltningsområdet.
            </seg>
            <seg n="3981e2c6">
              Socialstyrelsen menar i sin argumentation för avslag av bidraget
              att det inte finns några synnerliga skäl för Sverigefinska Synskadade
              att få statsbidrag. Vidare säger man att eftersom det finns en
              annan organisation, Synskadades Riksförbund, som tillvaratar synskadades
              intressen bedömer Socialstyrelsen att det inte finns grund för
              synnerliga skäl.
            </seg>
            <seg n="6b7465b8">
              Herr talman! Den argumentation som Socialstyrelsen för oroar
              mig. Synskadades Riksförbund gör ett utmärkt jobb, men har inga
              möjligheter att tillvarata och stödja de finskspråkiga synskadade.
            </seg>
            <seg n="32661e5c">
              I sitt svar säger socialministern att minoritetspolitiken, liksom
              handikappolitiken, är ett sektorsövergripande politikområde. Jag
              delar den uppfattningen. Ingår inte då också i myndigheternas
              åtagande att ge stöd till de nationella minoriteterna så att deras
              möjligheter till inflytande i samhället stärks?
            </seg>
            <seg n="0dd01d68">
              Att hänvisa Sverigefinska Synskadades 800 medlemmar till Synskadades
              Riksförbund talar sitt tydliga språk, nämligen att Sverigefinska
              Synskadade inte ska ha något stöd utan de ska anpassa sig, eller
              kanske rättare sagt assimileras i majoritetssamhället.
            </seg>
            <seg n="065c5551">
              Jag har förståelse för att ministern inte vill detaljreglera
              visst statsbidrag. Men i denna fråga saknar myndigheten rutiner
              som upprätthåller regeringens intentioner med den nationella minoritetspolitiken.
            </seg>
            <seg n="2c80a129">
              Min följdfråga till ministern är: Avser ministern att vidta några
              åtgärder så att berörda myndigheter arbetar enligt regeringens
              intentioner med den nationella minoritetspolitiken?
            </seg>
          </u>
          <note type="speaker" n="876e07d8">
            Anf. 21 Socialminister BERIT ANDNOR (s):
          </note>
          <u who="berit_andnor_minister_2004" xml:id="i-d276c6e1b5aeec91-7" n="c25bf4b6">
            <seg n="14541d06">
              Herr talman! Att debattera Socialstyrelsens bedömningsgrunder
              och de bedömningar man gör i ett enskilt fall gränsar väldigt
              nära till frågan om ministerstyre. Jag vill poängtera att det
              kanske är olämpligt att jag går in i enskilda detaljer i det här
              ärendet.
            </seg>
            <seg n="8b25c8b3">
              Låt mig säga att om man detaljstyr för mycket finns det naturligtvis
              en uppenbar risk för att man utestänger andra typer av aspekter
              som är värdefulla när man gör en bedömning av vilka synnerliga
              skäl som ska ligga till grund för att göra avsteg från den förordning
              som styr Socialstyrelsens arbete.
            </seg>
            <seg n="e6262f4a">
              Den bedömning som är gjord grundar sig ju på en förordning där
              vi har lagt fast att för att man ska göra bedömningen att det
              är en riksomfattande organisation bör man ha en verksamhet i tio
              län. Det har ansetts som en rimlig avvägning för hur man ska uppfylla
              begreppet riksomfattande organisation.
            </seg>
            <seg n="edf08838">
              Som jag pekar på i mitt svar gavs det under en period särskilt
              stöd för att föreningen skulle få bygga upp sin verksamhet. Det
              medgavs ett undantag från kraven i förordningen. Sedan inträffar
              en situation där föreningen uppfyller de krav som ställs i förordningen.
            </seg>
            <seg n="5014af83">
              Det finns alltid anledning att fundera över om de förordningar
              och regler som vi har till grund för statens bidragsgivning är
              de rätta. Jag har träffat HSO, Handikappförbundens samarbetsorgan,
              och diskuterat de här frågorna. Det här är en fråga som är väldigt
              viktig och angelägen för föreningarna inom handikapprörelsen.
              Det är viktigt att det fungerar på bästa möjliga sätt. Jag kan
              tycka att det finns anledning att fundera vidare över den situation
              som har inträffat där man från det ena året till det andra mister
              sitt statsbidrag.
            </seg>
            <seg n="8de47830">
              Handikappförbundens samarbetsorgan har bland annat föreslagit
              inte att grunderna för fördelningen av organisationsbidragen ska
              förändras, men att man kanske skulle kunna tänka sig någon form
              av utfasningsperiod på två år.
            </seg>
            <seg n="82a957b1">
              Det är väldigt viktigt att se att de regler vi har syftar till
              en förenkling av hanteringen av bidrag. Det ska finnas en förutsägbarhet
              och en långsiktig hållbarhet, vilket är väldigt viktigt när det
              gäller bidragsgivningen.
            </seg>
            <seg n="5b1fb0c8">
              Det kan naturligtvis finnas anledning att fundera vidare på den
              här frågan. Jag vill också påminna om att vi just nu har en utredning
              som pågår när det gäller statens bidragsgivning till folkrörelseorganisationer
              över huvud taget. Detta är väldigt viktigt och centralt för att
              vi ska kunna utveckla medborgarnas engagemang inom viktiga områden.
            </seg>
            <seg n="359787b8">
              Låt mig avsluta med att säga att jag är öppen för att titta vidare
              på hur vi på bästa sätt ska kunna utveckla och förbättra bidragsgivningen
              när det gäller statens bidrag till organisationer.
            </seg>
          </u>
          <note type="speaker" n="f427ea05">
            Anf. 22 ELINA LINNA (v):
          </note>
          <u who="elina_linna_14975d" xml:id="i-5eab7e703bfc7322-1" n="18578062">
            <seg n="4f88025f">
              Herr talman! Min poäng i den här frågan är att man när man tittar
              på kriterier för om man är berättigad till bidrag måste ta hänsyn
              till fler kriterier än dem som finns i dag. Jag misstänker att
              när man skrev den här förordningen fanns inte den nationella minoritetspolitiken
              i den form som vi har i dag. I dag har Sverige en egen lagstiftning
              och har ratificerat Europarådets konventioner om den nationella
              minoritetspolitiken.
            </seg>
            <seg n="8970478e">
              Jag tror att man har någonting att fundera över när det gäller
              förordningen och att man också tar hänsyn till de frågorna.
            </seg>
            <seg n="3d068d6b">
              Som jag nämnde i mitt inlägg har Sverigefinska Synskadade 800
              medlemmar. Det finns medlemmar i så gott som varje län. Sverigefinnarna
              bor överallt i landet. I vissa län finns det så få medlemmar att
              det inte går att upprätthålla någon föreningsverksamhet. Det är
              det som har gjort att det nu inte finns föreningsverksamhet i
              minst tio län.
            </seg>
            <seg n="cfcda04f">
              Sverigefinska Synskadades Förbund har däremot planerat att starta
              flera föreningar inom den närmaste tiden, men utan statsbidrag
              blir det så gott som omöjligt. I stället blir det en verksamhet
              på sparlåga. Förhoppningsvis får förbundet bättre tur med bidragsansökan
              i slutet av året. Samtidigt är inte förbundet berättigat eftersom
              man inte har tillräckligt många föreningar. Förbundet har hamnat
              i en moment 22-situation.
            </seg>
            <seg n="9d109b9a">
              Jag kan berätta att 18 Sverigefinnar som nyligen har förlorat
              synen inte får möjlighet att delta i en anpassningsutbildning.
              Förbundet har varit tvunget att ställa in den utbildning som var
              planerad nu under vårvintern.
            </seg>
            <seg n="46f638ed">
              Det tar ju många år att bygga upp en väl fungerande verksamhet
              som denna. Det finns nu risk för att verksamheten totalt raseras
              under året. Det bekymrar mig väldigt mycket.
            </seg>
            <seg n="d2847c64">
              Jag vet att ministern inte kan styra över myndighetsbesluten.
              Min fråga till ministern är ändå: Har ministern några goda råd
              att ge till de Sverigefinska synskadades förbund så att de skulle
              kunna fortsätta med sitt viktiga arbete?
            </seg>
          </u>
          <note type="speaker" n="be533c9f">
            Anf. 23 Socialminister BERIT ANDNOR (s):
          </note>
          <u who="berit_andnor_minister_2004" xml:id="i-d276c6e1b5aeec91-8" n="c25bf4b6">
            <seg n="5c07992b">
              Herr talman! Låt mig understryka det som jag tidigare också sagt,
              nämligen att vi just nu i Socialdepartementet utifrån Handikappförbundens
              samarbetsorganisations förslag bereder frågan om bidragen till
              handikapporganisationer. Vi håller på och värderar de förslag
              som har kommit från det hållet för att se om det finns möjligheter
              att ytterligare utveckla och förbättra bidragsgivningen. Samtidigt
              har vi översynen av folkrörelsepolitiken, en utredning som just
              har tillsatts, där frågan om den statliga bidragsgivningen till
              organisationer i dess helhet just nu är föremål för överväganden.
            </seg>
            <seg n="f4cc1d46">
              Det som har styrt bidragsgivningen har ju varit ett antal kriterier.
              Ett av dem har rört frågan om man ska ha en riksomfattande organisation
              och i den meningen också vara företrädd lokalt och regionalt upp
              till tio stycken län. Det är naturligtvis bara ett av de kriterier
              som ligger till grund för den här bidragsgivningen, men det är
              ett av dem som finns och som styr Socialstyrelsens bedömningar.
            </seg>
            <seg n="5c9aad89">
              I det här fallet är det också viktigt att poängtera att man från
              föreningens sida har fått ett särskilt etableringsbidrag under
              ett antal år just för att kunna bygga upp sin organisation, som
              jag är väl medveten om också tar tid att bygga upp för att få
              stabilitet och en långsiktighet i en riksförening. Då har vi den
              typen av bidrag, som ju har varit betydelsefulla.
            </seg>
            <seg n="a5cae1bf">
              Jag kan också konstatera att man under de tre senaste åren har
              kunnat uppfylla de krav som har funnits enligt denna förordning.
              Det är självfallet min förhoppning att man åter kommer att kunna
              uppfylla de krav som finns i förordningen. Jag är öppen för att
              titta vidare på frågan när det gäller förordningen och de förslag
              som har kommit från Handikappförbundens samarbetsorganisation.
              Det är också min förhoppning att man från föreningen Sverigefinska
              Synskadeförbundet kommer att kunna få möjlighet att få del av
              det statliga organisationsbidraget.
            </seg>
          </u>
          <note type="speaker" n="28093fbd">
            Anf. 24 ELINA LINNA (v):
          </note>
          <u who="elina_linna_14975d" xml:id="i-5eab7e703bfc7322-2" n="18578062">
            <seg n="2696634f">
              Herr talman! Jag hoppas också att det blir bättre tider för Sverigefinska
              Synskadades Förbund, och jag tackar ministern för det löfte som
              jag i alla fall uppfattade det som när ministern säger att hon
              är öppen för att titta närmare på förordningen också. För närvarande
              finns endast ett förbund för handikapporganisationer som tillhör
              nationella minoriteter. I framtiden kanske det blir fler förbund
              och föreningar. Det kanske också blir fler som arbetar för fler
              nationella minoriteter. Det är fem grupper så det finns behov.
              Det är jag övertygad om.
            </seg>
            <seg n="ab6c9297">
              Sedan hoppas jag också att utredningen tittar speciellt på de
              nationella minoriteternas situation eller ställning i samhället.
            </seg>
            <seg n="d0b64877">
              När det gäller att få besked om att man inte mer är berättigad
              att få bidrag tycker jag att det måste finnas andra rutiner. I
              dag får man sina bidrag indragna utan att ha möjlighet att överklaga
              och utan att Socialstyrelsen har fört någon dialog med organisationen.
              Det tycker jag är mycket olyckligt.
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="d76878fa">
            8 § Svar på interpellation 2005/06:249 om OPS-lösningar inom
            försvarsanknuten verksamhet i Arboga
          </note>
          <note type="speaker" n="24d97f16">
            Anf. 25 Försvarsminister LENI BJÖRKLUND (s):
          </note>
          <u who="leni_björklund_minister_2002" xml:id="i-1a797ccd6e128bb6-0" n="0b34d39c" next="i-dcc8fab6d90b0ef6-0">
            <seg n="b6f33ac8">
              Herr talman! Jörgen Johansson har frågat mig vilket konkret åtgärdsprogram
              jag avser att genomföra för att uppfylla de löften staten gett
              Arboga för att återskapa de arbetstillfällen som försvunnit i
              försvarsanknuten verksamhet.
            </seg>
            <seg n="6c8fa987">
              Låt mig först få påminna om att statsrådet Ulrica Messing, som
              är ansvarig minister för åtgärdsprogrammet för Arboga, besvarade
              en i allt väsentligt likalydande interpellation av Jörgen Johansson
              den 7 februari 2006, interpellation 2005/06:209. Statsrådet Messing
              redovisade utförligt de insatser som regeringen gjort avseende
              både civil verksamhet och försvarsanknuten verksamhet i Arboga.
              Jag kommer därför i mitt svar att beröra endast den försvarsanknutna
              delen.
            </seg>
          </u>
          <note n="3b80a2c4">
            I mars 1997 presenterade regeringen ett utvecklingsprogram för
            Arboga. I detta ingick en utlokalisering av 100150 arbetstillfällen
            inom Försvarets materielverk, FMV.
          </note>
          <u who="leni_björklund_minister_2002" xml:id="i-dcc8fab6d90b0ef6-0" n="0b34d39c" prev="i-1a797ccd6e128bb6-0">
            <seg n="76af7f00">
              I dag omfattar FMV:s verksamhet i Arboga bland annat huvuddelen
              av kompetensenheten för teknisk information. FMV har ungefär 100
              anställda i Arboga. Till detta kommer Försvarsmaktens logistik,
              FM Log. När FM Log inrättades 2002 lokaliserades teknikdivisionen
              till Arboga. Numera finns teknikdivisionens stab och bland annat
              delar av ledningssystemenheten i Arboga. FM Log har ungefär 200
              anställda i Arboga. Inriktningen är vidare att under innevarande
              år göra en viss utökning av verksamheten. Mot denna bakgrund vill
              jag framhålla att försvarssektorn på ett påtagligt sätt bidrar
              till sysselsättningen i Arboga.
            </seg>
            <seg n="979f80e0">
              Regeringen har således stått fast vid de löften som givits och
              genom ett konsekvent arbete också uppfyllt dem.
            </seg>
            <seg n="11ab3be0">
              Jörgen Johansson pekar i sin interpellation på Försvarsmaktens
              interna utredning av sin förrådsverksamhet. Jag tycker inte att
              det är lämpligt att en intern myndighetsutredning ska diskuteras
              i riksdagen innan myndigheten har fattat beslut i saken. Det är
              en fråga för Försvarsmakten att besluta om och därför ska jag
              inte uttala mig i det enskilda ärendet. Jag är beredd att kommentera
              saken först sedan Försvarsmakten fattat beslut i fråga om förrådsverksamheten.
            </seg>
            <seg n="1ebc0335">
              Jörgen Johansson tar även upp offentlig-privat samverkan, så
              kallade OPS-lösningar. Offentlig-privat samverkan handlar om att
              finna alternativa lösningar till hur verksamheter kan bedrivas
              i syfte att åstadkomma effektivare resursutnyttjande.
            </seg>
            <seg n="517f88f0">
              Försvarsförvaltnings- och Försvarsstyrningsutredningarna har
              analyserat verksamheter inom försvarssektorn och konstaterat att
              förändringspotential kan finnas inom vissa områden. Ett sådant
              område är materielförsörjning, och då till exempel genom offentlig-privat
              samverkan. Regeringen prövar nu utredningarnas förslag i frågan
              och avser närmast att återkomma till riksdagen under våren.
            </seg>
            <seg n="04440e82">
              Behovet av industrins medverkan varierar från fall till fall.
              Man måste till exempel ta ställning till hur riskfördelningen
              mellan stat och industri ska se ut för en viss verksamhet samtidigt
              som kommersiellt godtagbara villkor måste uppnås.
            </seg>
            <seg n="8d31e59e">
              Huruvida offentlig-privat samverkan ger flera arbetstillfällen
              till Arboga återstår att se när förändringsprocessen har fortskridit
              så pass långt att konkreta resultat kan påvisas, men med tanke
              på hur den industriella basen i Arboga ser ut borde flera företag
              kunna bli aktuella för denna typ av verksamhet.
            </seg>
            <seg n="e8500c91">
              I och med denna kompletterande redovisning har Jörgen Johansson
              nu fått ett samlat svar och en allsidig belysning på den ställda
              frågan.
            </seg>
          </u>
          <note type="speaker" n="e23a721c">
            Anf. 26 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-fc8f22331ea1b819-0" n="19e71367">
            <seg n="3533a939">
              Herr talman! Jag vill tacka för svaret på min interpellation.
              Det är helt rätt att jag har ställt en liknande interpellation
              till statsrådet Messing. Hon och jag var överens om att frågan
              skulle utvidgas till att även ge försvarsministern möjlighet att
              svara på den.
            </seg>
            <seg n="ac74eccf">
              Ursprunget till frågan är alltså om staten har tagit sitt ansvar.
              Ansvaret härrör sig från flytten av Volvo Aero från Arboga då
              650 arbetstillfällen försvann. Flytten betalades av staten. Samvetet
              från de inblandade parterna innebar att Volvo och staten satsade
              100 miljoner kronor i ett så kallat riskkapitalbolag, Arbustum,
              som skulle bidra till nya jobb i Arboga.
            </seg>
            <seg n="3ff46725">
              Eftersom avkastningen på det insatta kapitalet sattes så högt
              innebar det att inga jobb skapades under en tioårsperiod. Det
              innebar att Arbustum lades ned på hösten förra året.
            </seg>
            <seg n="071b3e38">
              Frågan är om regeringen har hållit sitt löfte. Som jag ser det
              är svaret entydigt nej. Jag delar alltså inte åsikten att regeringen
              har stått fast vid de löften som getts och konsekvent uppfyllt
              dem. Däremot håller jag med försvarsministern om att försvaret
              specifikt har hållit sitt löfte genom de jobb som har skapats
              via FM Log och FMV. Det är just här som lite av problemet uppstår.
            </seg>
            <seg n="fb69c842">
              Arboga hade tidigare en arbetsmarknad som till 40 % var försvarsberoende.
              I dag är det ca 30 %. På en sådan marknad är det givetvis inte
              bra i och med att man är för beroende av omvärlden i det här fallet
              försvarsbeslut. Samtidigt finns det i Arbogaregionen en arbetskår
              som är kunnig i de frågorna. Nu när försvaret med rätta börjar
              se över försörjningssidan inom försvaret, och då med en koppling
              mellan offentligt och privat, framstår det här ur Arbogas synvinkel
              som mycket intressant. Det skulle dels uppfylla de löften som
              regeringen tidigare har gett, dels ge förutsättningar att stärka
              utvecklingen av den civila sektorn i Arbogaregionen.
            </seg>
            <seg n="5fa801f0">
              Att göra Arboga till en försöksort i de här frågorna skulle vara
              helt i linje med de strävandena, som var tanken i bland annat
              det pressmeddelande som näringsminister Sundström gav ut vid det
              tillfället jag tror det var den 23 februari 1997.
            </seg>
            <seg n="ba99ea55">
              Jag har förståelse för att statsrådet har svårt att svara mer
              ingående på mina frågeställningar om den specifika utvecklingen
              för Arboga. Men att frågan diskuteras ser jag som ett första steg
              i en positiv utveckling för en av försvarsbeslut hårt drabbad
              ort.
            </seg>
            <seg n="97e4887e">
              Beträffande förrådsverksamheten har jag också förståelse för
              statsrådets kommentar om lämpligheten att debattera en utredning
              som pågår inom försvaret. Men både statsrådet och jag är väl medvetna
              om att om en förändring ska ske till gagn för Arboga är det i
              det här skedet som synpunkterna egentligen behöver komma fram.
            </seg>
            <seg n="d20740fb">
              Av utredningen kan jag konstatera att man till stora delar för
              ett logiskt resonemang och kommer till en slutsats som troligtvis
              kommer att medföra en effektivisering av förrådshanteringen utifrån
              försvarets nya förutsättningar. Det är bra. Det som förvånar mig
              är lokaliseringen av förråden. Här föreslås fyra orter. Alla fyra
              är belägna i tillväxtcentrum i Mellansverige. Samtidigt finns
              en väl uppbyggd förrådsverksamhet med möjlighet att vidareutvecklas
              som uppfyller den kravspecifikation man ställer i utredningen.
            </seg>
            <seg n="82d452f8">
              Dessutom har regeringen uttalat att regeringen ska stötta Arboga
              som en tidigare drabbad försvarsort. Att jag nu tar upp frågan
              beror på att jag i den fortsatta diskussionen om etableringsort
              även vill ta med Arboga. Jag är övertygad om att Arboga klarar
              sig väl i konkurrensen med övriga orter, bara man får möjlighet
              att vara med på spelplanen. Det jag reagerar på i statsrådets
              svar är beskedet om att regeringen genom ett konsekvent arbete
              har uppfyllt sina löften.
            </seg>
            <seg n="a0c47fac">
              Har statsrådet förståelse för att de drabbade i Arbogaregionen
              inte känner igen den beskrivningen?
            </seg>
          </u>
          <note type="speaker" n="52699fa5">
            Anf. 27 Försvarsminister LENI BJÖRKLUND (s):
          </note>
          <u who="leni_björklund_minister_2002" xml:id="i-d276c6e1b5aeec91-9" n="0b34d39c">
            <seg n="fd3f1a09">
              Herr talman! Det är naturligtvis Ulrica Messing som har det samlade
              greppet över de regionala utvecklingsfrågorna. De olika departementen
              ska biträda med sina sakområden för att se till att man uppnår
              målet. Jag har förtroende för de redovisningar och de slutsatser
              som Ulrica Messing gör över helheten. Det är naturligtvis aktiviteter
              långt utanför försvarsområdet som ska bilda bas för utvecklingen
              i Arboga framöver eftersom vilket är positivt till följd av det
              gynnsamma säkerhetsläget det militära försvaret inte längre blir
              den starka komponenten. Då handlar det om olika insatser av infrastruktur,
              utbildning och sådant som är nödvändigt för att också etablera
              annan verksamhet än den som är försvarsanknuten. Såtillvida är
              det bra om andelen har minskat från 40 till 30 %, även om Jörgen
              Johansson och jag tycker att det skulle kännas bättre på sikt
              för Arboga att ha en ännu större civil del. Det är vi överens
              om.
            </seg>
            <seg n="208948a6">
              När man tittar på helheten kan man konstatera att staten har
              gjort insatser för att stärka Arbogas bas näringsmässigt och ge
              den en civil profil.
            </seg>
            <seg n="3c34a045">
              Sedan kommer vi över till min egen del, som ändå handlar om det
              som är försvarsanknutet. Jag är glad att Jörgen Johansson och
              jag är överens om att det är ett viktigt arbete att samverka mellan
              privat och offentlig sektor. Det ska användas till att först och
              främst effektivisera den verksamhet som sker i försvaret, men
              också för att den verksamheten också kan ge infallsvinklar, impulser
              och skapa bas för annat. Det gör att regeringen ser med stor förhoppning
              på det.
            </seg>
            <seg n="fada2083">
              Samtidigt ska man vara klar över att försvarsverksamhet ska fungera
              i utsatta och pressade situationer. En del av den privat-offentliga
              samverkan vi har sett prov på har inte alla gånger klarat uthålligheten
              utan varit sårbar. Det visade sig bland annat under stormen Gudrun.
              När det gäller försvaret måste vi säkerställa att vi faktiskt
              uppnår något som är stabilt även i de situationerna. Men vår utgångspunkt
              är positiv precis som Jörgen Johanssons. Jag hoppas att det blir
              bra.
            </seg>
            <seg n="551e88e4">
              Det finns företag i Arboga som är intressanta. Jag är också glad
              att Jörgen Johansson tycker att det är svårt att diskutera ett
              arbete som nu bedrivs inom Försvarsmakten. Frågan om hur man vill
              lokalisera sin verksamhet har vi överlåtit till Försvarsmakten.
              De ska ha en effektiv organisation, precis som de redovisar. Då
              är det många aspekter som behöver vägas ihop som vi i Regeringskansliet
              inte alla gånger kan se.
            </seg>
            <seg n="f3bcc09e">
              Jag har förstått att Arboga kommun inte har varit helt passiv
              i frågan. Det är inte så att det utredningsarbetet är färdigt
              än. Mer tycker jag inte att jag som statsråd kan säga. Vi kan
              inte hålla på och detaljstyra alla investeringar och förändringar
              som behöver ske framöver när vi också vill ha ett effektivare
              försvar.
            </seg>
          </u>
          <note type="speaker" n="b62f9497">
            Anf. 28 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-fc8f22331ea1b819-1" n="19e71367">
            <seg n="0ce0ff85">
              Herr talman! Jag är övertygad om att vi är överens på många punkter.
              En av anledningarna till att vi står här och debatterar är trots
              allt att debatten i sig ska bidra till att man ska fundera över
              etableringsorterna. Jag ser också att den privata och den offentliga
              sektorn på ett mycket bra sätt skulle kunna bidra till att utveckla
              försvaret.
            </seg>
            <seg n="15e1c141">
              Jag vill framhålla vissa saker från det pressmeddelande som lades
              fram i mars 1997. Där framgår att det ska skapas ett långsiktigt
              utvecklingsprogram för flera jobb i Arbogaregionen. Man säger
              också att målet är att skapa en region som går från en starkt
              försvarsberoende verksamhet till ett mer mångsidigt och mindre
              störningskänsligt näringsliv, och så vidare. Man säger dessutom
              att regeringen vidare avser att medverka till att verksamheter
              i statlig regi etableras i Arbogaregionen.
            </seg>
            <seg n="dce395de">
              Jag vill då återupprepa att försvaret faktiskt har etablerat
              verksamheter, men det är lite lömskt att diskutera att vi har
              gått från 40 % till 30 %. Problemet är att vi har haft en befolkningsminskning
              och en minskning av antalet sysselsatta, och så vidare. Det är
              en stor andel av försvarsanknuten verksamhet samtidigt som vi
              givetvis har en personal som har den inriktningen. Det finns alltså
              en stor kunskap på området. Den ska förvaltas och utvecklas.
            </seg>
            <seg n="0958b3ec">
              I allt samhällsarbete gäller att verka för att varje satsad krona
              ger största möjliga verkan. Jag ser att man har möjligheten här.
              Det finns en möjlighet att stimulera en utveckling av den civila
              sektorn. Det finns en möjlighet att uppfylla de löften regeringen
              har gett till bygden. En koppling mellan nuvarande försvarsverksamhet
              i Arboga kompletterad med OPS-lösningar med det civila samhället
              skulle också kunna vara en grund för vidareutbildning av nyckelpersoner
              inom försvaret. Det är en fråga som vi också har diskuterat. Människor
              som har gått färdigt sin officersutbildning kan knytas till OPS-verksamheten,
              för att samtidigt finnas i ständig jour vid eventuella utryckningar
              på olika håll i världen. När de sedan passerar ålderstrecket för
              att vara aktiv officer kan de gå vidare i OPS-verksamheten.
            </seg>
            <seg n="dff637cb">
              Jag vet att detta har diskuterats i Arboga, även med försvarsledningen.
              Det vore en inriktning väl värd att diskutera.
            </seg>
            <seg n="245beab9">
              Jag upplever, trots allt, att vi är överens om viljeinriktningen.
              Jag ser fram emot att vi gemensamt ska arbeta för att vidareutveckla
              Arbogaregionen.
            </seg>
          </u>
          <note type="speaker" n="d065f202">
            Anf. 29 Försvarsminister LENI BJÖRKLUND (s):
          </note>
          <u who="leni_björklund_minister_2002" xml:id="i-d276c6e1b5aeec91-10" n="0b34d39c">
            <seg n="f99ecdc5">
              Herr talman! Det äger nog sin riktighet att en debatt i sig också
              sätter fokus på en fråga, även om det kan kännas lite tamt för
              mig som minister att hänvisa till att det här är ett arbete som
              pågår i den myndighet som har ansvar, med den arbetsfördelning
              som finns mellan regering och departement. Men det är en tröst
              för mig att höra att Jörgen Johansson i princip delar min syn,
              förstår att jag inte i alla delar kan gripa in i de frågorna och
              har respekt för det.
            </seg>
            <seg n="75736c35">
              På en punkt är vi ändå oeniga, och det är huruvida regeringen
              har uppfyllt sina förpliktelser mot Arboga eller inte. Jag tycker
              att Ulrica Messing i sin redovisning klargjorde att regeringen
              hade gjort det. Men Jörgen Johansson ska notera att det i det
              försvarsbeslut som fattades hösten 2004 inte finns något som direkt
              påverkar Arboga. Det beror på att vi inser att den verksamhet
              som har sin bas i Arboga också är en del i en utveckling. Men
              det kan inte vara på benet Försvarsmakten som så mycket ska vila
              framöver.
            </seg>
            <seg n="efa899a7">
              Jag tycker att det är positivt att procenten försvarsanknutet
              sjunker i Arboga. Sedan förstår jag att Jörgen Johansson också
              vill att antalet boende och verksamma i Arboga ska öka. Ta då
              det som ett tecken. Vi påverkade inte beslutet. Däremot är det
              naturligtvis så att de orter som omfattas av omställningar på
              försvarsområdet ändå kommer att påverkas genom att det sker teknikutveckling
              och förändring, som innebär att man kan bedriva verksamheten på
              ett annat sätt än tidigare. Då är det också bra att en del väldigt
              framåtsyftande och framåtriktade verksamheter för försvaret finns
              kvar i Arboga.
            </seg>
          </u>
          <note type="speaker" n="ef613f0d">
            Anf. 30 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-fc8f22331ea1b819-2" n="19e71367">
            <seg n="5238530d">
              Herr talman! Ja, även om statsråd kan verka lama är det oppositionens
              roll att försöka skrämma upp dem så att de framstår som lite mer
              aktiva.
            </seg>
            <seg n="17dc5bc9">
              Vad gäller försvarsbeslutet och drabbade orter är ju Arboga en
              tidigare drabbad försvarsort men som jag upplever där är vi inte
              överens ännu inte har fått full kompensation. Jag konstaterar
              vad gäller förrådsverksamheten att de fyra orter som trots allt
              diskuteras inte är drabbade av det senaste försvarsbeslutet. Samtidigt
              har Arboga resurser på det här området; vi har både personella
              resurser och verkstadsresurser.
            </seg>
            <seg n="2098123d">
              Vad jag vill säga är att om Arboga bara kommer med i konkurrensen
              med de övriga orterna kommer vi att klara oss bra i den konkurrensen.
              Men det gäller också att vi kommer upp på bordet och får vara
              med på spelplanen.
            </seg>
          </u>
          <note type="speaker" n="a5c193c5">
            Anf. 31 Försvarsminister LENI BJÖRKLUND (s):
          </note>
          <u who="leni_björklund_minister_2002" xml:id="i-d276c6e1b5aeec91-11" n="0b34d39c">
            <seg n="b2e4a2c6">
              Herr talman! Jag tror inte att det hjälper att skrämma upp mig.
              Däremot är det nog framgångsrikt när Arboga kommun tar kontakt
              med Försvarsmakten och pekar på sina förutsättningar att härbärgera
              verksamheter.
            </seg>
            <seg n="dd2afa20">
              Det jag har erfarit är att de orter som nämns där man anger principerna
              under ett utredningsarbete är exempel på orter som skulle komma
              i fråga. Men när det gäller den slutliga bedömningen vill jag
              ändå säga om placeringen av förrådsverksamheten att det är viktigt
              att den hamnar på en plats som är optimal utifrån logistiska synpunkter.
              Jag tror att vi är överens, Jörgen Johansson, om att det är så
              många komponenter i det att beslutet nog ligger tryggast i Försvarsmakten,
              och inte i Regeringskansliet eller riksdagen.
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="a79e5642">
            9 § Svar på interpellation 2005/06:226 om fortsatt utredning
            om lotterilagen
          </note>
          <note type="speaker" n="eef0f81e">
            Anf. 32 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-1a797ccd6e128bb6-1" n="44ed7df8" next="i-dcc8fab6d90b0ef6-1">
            <seg n="f2ae5071">
              Herr talman! Gunnar Axén har frågat mig när jag avser att presentera
              en tidsplan för när en ny lotterilag ska vara klar, hur jag avser
              att låta vidare utreda hur den svenska lotterilagen kan göras
              förenlig med EG-rätten samt om jag avser att låta vidare utreda
              det tionde kapitlet i Lotteriutredningens slutbetänkande där det
              skissas på ett alternativt utformande av den svenska spelpolitiken.
            </seg>
            <seg n="e9dfabb7">
              Lotteriutredningen lade fram sitt slutbetänkande Spel i en föränderlig
              värld (SOU 2006:11) den 27 januari 2006. Det är min avsikt att
              remittera betänkandet i sin helhet, och jag vill inte föregripa
              remissförfarandet genom att vidta några åtgärder i enskilda frågor
              innan remissinstanserna har fått tillfälle att yttra sig.
            </seg>
          </u>
          <note n="3da0e146">
            Anf. 33 GUNNAR AXÉN (m):
          </note>
          <u who="sven-erik_österberg_minister_2004" xml:id="i-dcc8fab6d90b0ef6-1" n="44ed7df8" prev="i-1a797ccd6e128bb6-1">
            <seg n="50bee14e">
              Herr talman! För ordningens skull ber jag att få tacka ministern
              för svaret, trots att det sannerligen inte var särskilt uttömmande.
            </seg>
            <seg n="2d223aca">
              Dagens spelmarknad präglas av ett antal problem som jag tycker
              att regeringen har blundat för under alltför lång tid och fortsätter
              att blunda för.
            </seg>
            <seg n="be0bcc72">
              Först har vi problematiken med spelberoende, där staten under
              lång tid har gjort för lite och avsatt för lite resurser för forskning
              kring och stöd till spelberoende. Regeringen har mest använt sig
              av de spelberoende som ett argument för att slå vakt om de egna
              monopolen på spelmarknaden. En enkel åtgärd som man hade kunnat
              vidta för länge sedan är till exempel att skriva in rätten till
              behandling mot spelberoende i socialtjänstlagen.
            </seg>
            <seg n="33b3d0a7">
              Ytterligare ett problem är det beroende som har utvecklats mellan
              spelmarknaden å ena sidan och idrottsrörelsen och folkrörelserna
              å andra sidan, där intäkter från spel har kommit att bli en dominerande
              intäktskälla för en viktig del av den ideella sektorn.
            </seg>
            <seg n="52d9ce23">
              Jag är visserligen av uppfattningen att spelmarknaden borde omregleras
              inte avregleras så att vi via ett licenssystem kunde öppna upp
              för konkurrens på spelmarknaden. Det är något som skulle gynna
              spelkonsumenterna och också göra det möjligt att sätta upp tydliga
              krav vad gäller åldersgränser, spelinsatser och marknadsföring.
            </seg>
            <seg n="7f86ece6">
              Oavsett detta står vi inför en situation där det kan hända att
              det svenska spelmonopolet kan komma att falla om det visar sig
              strida mot EG-rätten. Om jag förstår saken rätt utreds frågan
              just nu av EU-kommissionen. Det kanske är inom en inte alltför
              avlägsen framtid som vi får svar på den frågan, om vi riskerar
              att stå med ett svenskt regelverk som har blivit underkänt av
              EU-kommissionen. Jag tycker att det skulle vara av största vikt
              att vi vore beredda inför den nya situation som kan komma att
              uppstå.
            </seg>
            <seg n="01d5bef9">
              Vi borde ha en beredskap kring hur vi ska hantera spelberoendeproblematiken
              och hur vi långsiktigt kan garantera idrottsrörelsen och folkrörelserna
              ett grundläggande stöd i en situation där man riskerar att tappa
              intäkter från spelmarknaden. Men regeringen har under många år
              valt att skjuta frågan på framtiden. Och nu är den snart här framtiden.
            </seg>
            <seg n="535fb44f">
              Det är bra att ministern tänker remissbehandla utredningen. Kanske
              kommer denna utredning, till skillnad från de tidigare utredningarna,
              att leda till någonting och inte bara hamna i skrivbordslådan.
            </seg>
            <seg n="36883cf6">
              När det är valår brukar inte regeringens företrädare hålla inne
              med vad de vill göra, men i denna fråga verkar det vara locket
              på.
            </seg>
            <seg n="a8dfda95">
              Jag tror inte att det skulle skada om ministern i sitt nästa
              inlägg åtminstone klargjorde hur han ser på de problem som jag
              har lyft fram och som är grunden för att jag skulle vilja se en
              tidsplan för en ny lotterilag som vi med säkerhet kan säga är
              förenlig med EG-rätten. Om vi kan få en sådan tidsplan kan vi
              också påbörja en diskussion om hur vi finner konstruktiva lösningar
              rörande dels spelproblematiken, dels hur vi ska klara av en grundläggande
              finansiering av och stöd till idrottsrörelsen och folkrörelserna
              långsiktigt.
            </seg>
          </u>
          <note type="speaker" n="1240eae2">
            Anf. 34 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-12" n="44ed7df8">
            <seg n="9f06a228">
              Herr talman! Det är bra att Gunnar Axén tackar för svaret. Jag
              kan hålla med om att det inte är så väldigt uttömmande. Jag har
              valt att hålla det kort av den anledningen att det är praxis när
              man får en utredning och den ska gå ut på remiss att inte föregripa
              remissinstansernas synpunkter på utredningen.
            </seg>
            <seg n="3f78ac68">
              Däremot kan jag säga till Gunnar Axén att vi ser med största
              allvar på den situation som råder. Det är till stor del en ny
              situation, framför allt på grund av den oerhört starka konkurrensen
              på svensk spelmarknad från diverse olika former av nätspel, som
              når oss fast de inte är tillåtna enligt svensk lag. Det känner
              vi alla till.
            </seg>
            <seg n="2ea86e17">
              Det är klart att det utgör en stor problematik när det gäller
              hela situationen. Det är till viss del också grunden till att
              också den här utredningen fick sitt uppdrag att belysa en rad
              olika saker.
            </seg>
            <seg n="ecfffe78">
              Sedan har det under utredningens gång kommit en rad nya faktorer
              som också har spelat in. Man kan alltså säga att det i allra högsta
              grad rör sig på spelområdet.
            </seg>
            <seg n="1df3c8fa">
              Hur löser man detta, och hur hanterar man detta? Gunnar Axén
              pekar bland annat på idrottsrörelsens beroende. Jag tycker att
              det finns en gammal god tradition när det gäller att folkrörelserna
              i Sverige har gett möjlighet till framför allt lotterier. Sympatisörer
              har genom att köpa lotter kunnat gynna den verksamhet som de har
              tyckt om av olika skäl. Det är en ganska lång och god svensk tradition
              som ligger till grund för detta, och som jag tycker att det finns
              all anledning att vårda. Det har funnits mycket positivt i detta
              genom åren. Vad vi nu ser är att en del av detta naturligtvis
              utsätts för konkurrens genom annat spel, vilket naturligtvis oroar
              dessa aktörer.
            </seg>
            <seg n="46c81459">
              Gunnar Axén talar om licensförfarandet. Francke har gjort en
              skiss till hur han tror att ett licensförfarande skulle påverka.
              Och jag har inte tänkt föregripa det, utan jag vill gärna se hur
              olika remissinstanser belyser detta.
            </seg>
            <seg n="f3d9d343">
              När det gäller problematiken kan jag säga, vilket väl inte är
              någon hemlighet, att ett licensförfarande som innebär att man
              kan ställa krav i och för sig skulle vara bra. Är det intressant
              att gå in i det om man ändå finns där och ändå är spelbar så att
              säga? Är det så man ska tackla den nuvarande problematiken, eller
              är det andra saker som vi ska söka efter om vi ska kunna ha en
              spelsituation som också är reglerad och så att säga möter konsumenten,
              spelaren, på ett rimligt sätt?
            </seg>
            <seg n="cdecae32">
              Den situation som nu råder är att vi har ett antal människor
              inte föraktligt få i Sverige som ger sig ut och spelar på en marknad
              som över huvud taget är regellös. Vi vet till stor del vad som
              då händer och vilka avarter det leder till, men vi vet inte allt.
              Det är naturligtvis många negativa saker som kan inträffa. Detta
              är egentligen den stora problematiken i hela spelförfarandet,
              och det är väl egentligen den stora nöten som vi har att knäcka.
            </seg>
            <seg n="8300644c">
              Vi i Sverige, liksom i princip alla andra länder så när som England
              och Malta, värnar vårt sätt att kunna reglera spelandet efter
              nationella regler. Det befästes också ganska tydligt när tjänstedirektivet
              antogs i Europaparlamentet för någon vecka sedan. Då undantog
              man själva spelområdet. Det finns en respekt gentemot de olika
              länderna, och de anses kunna reglera och hantera detta själva.
              Vi är alltså i gott sällskap när vi letar efter dessa delar för
              att kunna ha ordning på spelsituationen också i framtiden.
            </seg>
          </u>
          <note n="5e5c131b" type="speaker">
            Anf. 35 GUNNAR AXÉN (m):
          </note>
          <u who="gunnar_axen_257d39" xml:id="i-8c6693288e530782-0" n="498c2727">
            <seg n="b9aad244"/>
            <seg n="e292c3ea">
              Herr talman! Jag vill också framhålla att jag tror att intäkter
              från spelmarknaden, från lotterier och annat, även i framtiden
              kommer att vara en viktig beståndsdel av idrottsrörelsens och
              folkrörelsernas intäkter. Men trots det tror jag att vi åtminstone
              bör ha en beredskap för att man kan förlora intäkter från spelmarknaden
              om det i framtiden blir en annan reglering än i dag av spelmarknaden.
              Jag tror att det vore bra att ha en beredskap inför en sådan situation.
            </seg>
            <seg n="76e3b766">
              Ministern talar om olika möjligheter till licensförfarande. Och
              jag tror att det kanske inte skulle skada om vi tittade på hur
              man löser detta i England. Där tillåter man konkurrens på spelmarknaden,
              men man har krav på licens för dem som är aktörer på spelmarknaden.
              Och det är licenskrav som, om jag har förstått det, är förenade
              med till och med hårdare krav än man har i Sverige när det gäller
              marknadsföring av spel, åldersgränser, spelinsatser och så vidare.
              Det har lett till att man har förhållandevis mindre problem med
              spelberoende i Storbritannien än vad vi har i Sverige faktiskt,
              trots att man där tillåter konkurrens på spelmarknaden, förmodligen
              därför att man har både striktare regleringar av hur man får agera
              på marknaden och hur man får marknadsföra sina spel, i kombination
              med att man också satsar större resurser på forskning om spelberoende
              och på stöd till spelberoende. Jag tror därför att det inte skadar
              att man tar del av de erfarenheter som man har i Storbritannien.
            </seg>
            <seg n="f965f3ef">
              Ministern pekar också på avsaknaden av regler för spel på Internet.
              Också där ser jag en poäng i att vi ganska snart får fram ett
              regelverk som gör det möjligt att öppna upp för konkurrens på
              den inhemska spelmarknaden, där vi inom ett svenskt regelverk
              kan tillåta olika aktörer att agera även när det gäller spel på
              Internet.
            </seg>
            <seg n="958803d4">
              Det är lite otydligt vad som nu gäller här. Nu har regeringen
              gett Svenska Spel licens för nätpokerspel. Och det har tydligen
              också inkommit en ansökan från det socialdemokratiska ungdomsförbundet
              och det socialdemokratiska partiet om att få bedriva nätpoker,
              vilket väl lite grann känns som om det vore ett tecken på dubbelmoral
              när man sedan å andra sidan säger sig vilja begränsa utbudet av
              spel i syfte att begränsa problemen med spelberoende.
            </seg>
            <seg n="da4d1590">
              Det kan hända att det vore rimligt om det kom ett regelverk på
              plats som gjorde det möjligt för alla aktörer att förutse hur
              eventuella framtida ansökningar om tillstånd för att bedriva nätpoker
              med Sverige som bas kommer att bedömas.
            </seg>
          </u>
          <note type="speaker" n="f6bc1528">
            Anf. 36 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-1a797ccd6e128bb6-2" n="44ed7df8" next="i-dcc8fab6d90b0ef6-2">
            <seg n="4af68836">
              Herr talman! Jag ska säga någonting om Storbritannien. Det är
              framför allt på vadhållningssidan som man har haft något slags
              fri konkurrens. Om man tittar på lotterisidan kan man se att det
              har varit tämligen reglerat också i England.
            </seg>
            <seg n="3ae34875">
              Det florerar uppgifter om detta. Efter att ha studerat detta
              måste jag säga att jag är ganska tveksam när det sägs att man
              i England skulle ha väsentligt mindre problem med spelberoende
              än man har i Sverige. I så fall skulle man i England vara genetiskt
              annorlunda och inte drabbas av spelberoende som man gör här. Jag
              tror att det också handlar väldigt mycket om hur man följer upp
              problemen med spelberoende. Eftersom det förekommer mycket spel
              tror jag att problemen i grund och botten är ganska stora där
              om man ser till det engelska systemet.
            </seg>
            <seg n="54ddf0e7">
              Om det ändå vore så enkelt som Gunnar Axén säger, att om vi bara
              reglerar detta har vi löst mycket av problematiken med nätspelandet
              och framför allt av problematiken med nätpoker. Men problemet
              är ju att som det fungerar i nuvarande situation med åtkomligheten
              på nätet direkt hem i vardagsrummet eller till kontoret hjälper
              inga regleringar på vanligt sätt i fråga om detta.
            </seg>
            <seg n="6937cdac">
              Francke har pekat på att man genom ett licensförfarande skulle
              framstå som legal. Den fråga som vi måste fundera på vi ska avvakta
              remissinstanserna är om det är så attraktivt att göra det, eller
              om det bara blir ett sätt att exponera sig, och sedan bedriver
              man den fortsatta verksamheten på vanligt sätt, och då har vi
              inte kommit någonstans i fråga om detta. Det är denna problematik
              som man måste fundera på. Jag vill därför avvakta innan vi bestämmer
              hur detta spår ska ledas vidare och om det kan vara en lösning
              av hela problematiken. Men jag vill alltså avvakta vad remissinstanserna
              säger.
            </seg>
            <seg n="6e8e0fd5">
              Man får inte heller göra detta för enkelt när det gäller Svenska
              Spel och nätpokerdelen. Om det hade varit så enkelt som att om
              inte Svenska Spel hade fått nätpokertillstånd hade det totala
              spelandet minskat i Sverige, ja, då skulle det väl inte råda någon
              tvekan om vilket beslut som man skulle ta.
            </seg>
            <seg n="317d2e1b">
              Det finns också en annan argumentation bakom detta. Och det som
              ligger till grund för regeringens beslut på detta område är ändå
              att erbjuda detta enligt svenska regler och på en reglerad marknad
              där man också som spelare kan känna en säkerhet. Om det kommer
              att leda till att spelare som i dag spelar på andra sajter som
              inte är tillåtna går över till den tillåtna sajten så skulle man
              få ett mer harmoniserat förhållande än i dag.
            </seg>
            <seg n="ac9b3348">
              Jag vet inte om det håller. Jag kan inte säga det, och jag tror
              inte att någon kan säga det. Däremot har jag sagt att jag är beredd
              att följa upp detta noga för att se vad det får för konsekvenser.
              Blir det den positiva reaktion som har legat till grund för regeringens
              beslut, eller blir det att fler börjar spela och fler söker sig
              ut på andra sajter och man får ett negativt resultat? Jag tycker
              att det finns anledning att följa upp detta och titta väldigt
              noga på hur det har fungerat. Om man inte gör någonting alls och
              bara väntar och säger att man så att säga håller tillbaka detta,
              då stoppar man också huvudet i säcken och vill inte se den problematik
              som finns.
            </seg>
            <seg n="1083cc41">
              Vi är inne i en situation som är fylld av problem på spelområden.
              Det är något som vi delar med egentligen alla länder runtom oss
              och som vi också måste hantera. Därför har jag ingen anledning
              att vänta, avvakta i onödan eller någonting sådant.
            </seg>
            <seg n="b3e00da1">
              Jag tycker att man ska behandla utredningen seriöst och se vad
              remissinstanserna säger och också se vilka behov som finns att
              gå vidare med ett antal spår. Jag är ganska övertygad om att vi
              måste utreda vissa saker vidare och belysa ytterligare för att
              komma framåt.
            </seg>
            <seg n="ffc8d60f">
              Situationen är så pass allvarlig i sin helhet att det måste beaktas
              med allra största noggrannhet. Vi måste även vara beredda att
              gripa in framöver för att få en bättre tingens ordning än vad
              som är fallet just nu.
            </seg>
          </u>
          <note n="67cf6ee6">
            Anf. 37 GUNNAR AXÉN (m):
          </note>
          <u who="sven-erik_österberg_minister_2004" xml:id="i-dcc8fab6d90b0ef6-2" n="44ed7df8" prev="i-1a797ccd6e128bb6-2">
            <seg n="2ea5323e">
              Herr talman! Jag tror att ministern förhastade sig lite grann
              när han sade att om det vore som så att spelberoendeproblematiken
              vore mindre i Storbritannien så skulle det bero på att engelsmännen
              vore annorlunda genetiskt beskaffade än vi i Sverige.
            </seg>
            <seg n="ddc5cc3a">
              Om det skulle vara på det sättet faller egentligen argumentationen
              helt platt i backen för de svenska regleringarna, om det nu inte
              kunde vara som så att vi kunde påverka och minska spelberoendet
              genom olika typer av regleringar eller åtgärder mot spelberoendet.
            </seg>
            <seg n="b8069999">
              Vad jag pekade på var att man i Storbritannien har ganska hårda
              krav och begränsningar när det gäller marknadsföring av spel,
              åldersgränser, spelinsatser och så vidare. Det är till och med
              hårdare än här i Sverige. Man satsar mer resurser på förebyggande
              åtgärder mot spelberoende och på forskning om spelberoende och
              så vidare än vad man gör här i Sverige.
            </seg>
            <seg n="b907a654">
              Det verkar ha fått resultatet att man har mindre problem med
              spelberoende i Storbritannien än vad vi har i Sverige. Samtidigt
              säger ministern att skulle man ha mindre problem med spelberoende
              i Storbritannien skulle det bero på att man var genetiskt beskaffad
              på ett annat sätt än vi svenskar.
            </seg>
            <seg n="e47e4510">
              Ministern säger också att det inte går att påverka spelberoendet
              med olika typer av regleringar. Då faller argumentet helt och
              hållet för den reglerade marknad vi har i Sverige i dag. Jag tror
              att ministern förhastade sig där. Man kan nog säkerligen påverka
              och motverka spelberoende genom en klok utformning av regleringarna
              på spelmarknaderna.
            </seg>
            <seg n="fa6907cf">
              Där skulle vi kunna öppna för konkurrens samtidigt som vi reglerar
              spelmarknaden på ett klokt sätt ungefär som man har gjort i Storbritannien.
            </seg>
          </u>
          <note type="speaker" n="0ea6dc94">
            Anf. 38 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-13" n="44ed7df8">
            <seg n="1dc5d243">
              Herr talman! Det är viktigt att se sanningen i vitögat. Det stora
              problemet vi har i Sverige just när det gäller spel och spelberoende
              är den totalt oreglerade marknaden. Det är den som växer mest
              just nu. Det är där man måste fundera. Det är väl också där som
              de flesta nya spelberoende föds. Det visar också undersökningar.
            </seg>
            <seg n="10095866">
              Representanter för dem som driver spelberoendefrågorna säger
              att den stora andelen av dem som nu söker hjälp är de som via
              nätpoker har drabbats av spelberoende. Det är bekymrade föräldrar
              till skolungdomar och gymnasieelever som spelade bort alla sina
              resurser på detta, och så vidare. Jag har själv mött dem, och
              de har berättat hur det ser ut.
            </seg>
            <seg n="2e0297f8">
              Det är där problemet finns. Det mindre problemet är på vilket
              sätt de legala spelen i Sverige just nu utformas och hur det är.
              Vi har haft en återkommande diskussion och debatt om var gränsen
              ska gå någonstans. Vi ska naturligtvis fortsätta att diskutera
              också det seriöst. Det jag ser som det stora problemet på området
              är faktiskt det som vi över huvud taget inte har någon kontroll
              över just nu och vad det kan eskalera till.
            </seg>
            <seg n="51eaf3f3">
              Jag ska inte ta upp någon jättestor debatt om Storbritannien.
              Men jag har noterat att Storbritannien till och med tillåter automatspel
              för barn. Det där med att man har bättre reglering av åldersgränser
              och så vidare kan nog diskuteras ur olika synvinklar. Men vi behöver
              inte fördjupa oss i den frågan.
            </seg>
            <seg n="9799079a">
              Jag vill ändå peka på att vi i Sverige under ett år har ökat
              resurserna för dem som har spelberoende från 14 miljoner till
              29 miljoner. Det är inte jag som ytterst har ansvaret för den
              frågan, utan det är Morgan Johansson. Han har haft en debatt tidigare
              i dag om det. Det måste också följas noga. Vi måste se till att
              den biten också täcks upp i framtiden.
            </seg>
            <seg n="d56941d3">
              Samtidigt måste vi också se till att de pengarna används på rätt
              sätt så att de verkligen kommer dem som är spelberoende till del.
              Det tror jag är viktigt att också peka på framöver.
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="580862fb">
            10 § Svar på interpellation 2005/06:251 om dagens spelsituation
          </note>
          <note type="speaker" n="9c8b2ebd">
            Anf. 39 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-14" n="44ed7df8">
            <seg n="1585f55d">
              Herr talman! Lennart Kollmats har frågat mig om jag avser att
              verka för ett avtal även med andra spelbolag än de som i dag har
              tillstånd riktat till svenska spelare, om jag avser att verka
              för att öppna för ytterligare pokerspel på nätet när det inte
              är utklarat vad Svenska Spels inträde på den marknaden inneburit
              samt vad jag avser att göra för att klara ut vilka åldersgränser
              som ska gälla för olika spel.
            </seg>
            <seg n="0fb864d4">
              Lotteriutredningen lade fram sitt slutbetänkande Spel i en föränderlig
              vä rld (SOU 2006:11) den 27 januari 2006. Som ett alternativ till
              den nuvarande regleringen presenteras i betänkandet en licensmodell.
              Det är min avsikt att remittera betänkandet i sin helhet, och
              jag vill inte föregripa remissförfarandet genom att vidta några
              åtgärder i enskilda frågor innan remissinstanserna har fått tillfälle
              att yttra sig.
            </seg>
            <seg n="a28ccea8">
              Ett antal ansökningar har inkommit till Finansdepartementet avseende
              Internetpoker. Dessa ansökningar bereds för närvarande i Regeringskansliet.
              Jag vill därför inte uttala mig i denna fråga innan dessa ärenden
              är färdigberedda.
            </seg>
            <seg n="92730fce">
              Som interpellanten påpekar behandlar Lotteriutredningen inte
              frågan om åldersgränser. När det gäller åldersgränser vill jag
              framhålla att de spel som har bedömts vara särskilt känsliga ur
              spelberoendesynpunkt är föremål för just åldersgränser.
            </seg>
          </u>
          <note type="speaker" n="49cb21e2">
            Anf. 40 LENNART KOLLMATS (fp):
          </note>
          <u who="lennart_kollmats_a1da14" xml:id="i-38b4aa246312119b-0" n="c6373dff">
            <seg n="ded8576b">
              Herr talman! Jag tackar för svaret. Jag är medveten om att det
              ibland kan vara svårt att svara när utredningar pågår eller arbete
              på departementet pågår. Men på något sätt tar nog det här svaret
              ändå priset.
            </seg>
            <seg n="bf07dd47">
              Den förre spelministern var duktig på att glida undan konkreta
              svar. Jag måste erkänna att jag blev överraskad av att det tycks
              följa med posten på något sätt. Vi ska väl ändå kunna få till
              stånd någon form av debatt. Jag utgår från att du har någon åsikt
              även innan behandling via remiss och arbete i departement. Du
              har svarat på en fråga. Jag ska återkomma till det.
            </seg>
            <seg n="8120fedc">
              Det var tre ämnen som jag tog upp. Det var alternativa aktörer,
              pokerspel och åldersgränserna. Jag återkommer beträffande åldersgränserna,
              eftersom det uppenbarligen var så att du inte tycker att det behövs
              några förändringar där. Det är möjligt att jag om tiden räcker
              till också tar upp lite om reklam.
            </seg>
            <seg n="c67c9a54">
              Först och främst hoppas jag att du är inne på att ingen här vill
              ha en oreglerad spelmarknad. Däremot kan jag inte se att det egentligen
              skulle vara några större problem med att släppa in fler aktörer
              på marknaden, oberoende av om de är svenska eller inte.
            </seg>
            <seg n="21af9be3">
              I den förra interpellationsdebatten togs upp att det till exempel
              kunde ske genom ett licensförfarande. Där kan man reglera det
              mesta. Det är sådant som kostnad för licensen, högsta insatser,
              åldersgränser, reklambegränsningar, hänvisningar till spelberoendeföreningar
              etcetera, om man inte redan har detta lagreglerat. Det ena utesluter
              faktiskt inte det andra.
            </seg>
            <seg n="2f872a3c">
              När det gäller andra spelaktörer finns de redan här i praktiken.
              Det känns därför som att det skulle vara betydligt bättre att
              säga rakt ut: If you cant beat them, join them . Ta ett seriöst
              resonemang med bolagen och hör om det finns några möjligheter
              att komma överens. Jag är övertygad om att det skulle fungera
              med åtminstone några av de här spelföretagen.
            </seg>
            <seg n="c5d26373">
              Så till den andra delen. Jag är allvarligt bekymrad över den
              oerhört snabba utbredningen av pokerspelet. Det är något som vi
              uppenbart delar. Det hörde jag här. Det är ingen tvekan om att
              det omsätts väldigt mycket pengar på Internetsajter som inte är
              svenska. Jag hörde häromdagen att Svenska Spel uppskattar att
              det spelet omsatte 10 miljarder redan år 2005, och kontrollen
              är som sagt liten. Så långt tror jag att vi är överens om att
              det inte är bra.
            </seg>
            <seg n="55ce9d1a">
              I höstas gav regeringen Svenska Spel möjlighet att starta poker
              på nätet. Det var med blandade känslor jag såg det. Jag är bekymrad
              över hur pokerspelet breder ut sig, och jag är bekymrad över den
              lilla kontrollen. Jag såg därför ingen anledning att då protestera
              mot beslutet.
            </seg>
            <seg n="cad49bf5">
              Nu har det kommit in ytterligare ansökningar. Bland dem finns
              också ansökningar från ett parti och dess ungdomsförbund som står
              ministern nära. Svenska Spel har så långt jag sett ännu inte kommit
              igång med sitt pokerspel på nätet. Jag vill fråga om du anser
              att det över huvud taget är rimligt att inom det närmaste året
              ens pröva andra ansökningar innan vi vet vart utvecklingen barkar
              hän.
            </seg>
            <seg n="c1bc13e3">
              Jag ska i och för sig inte anklaga dig för att ditt parti försöker
              komma in på den här marknaden, men just nu är pokermarknaden tämligen
              sjuk. Det måste väl rimligen kännas egendomligt att Socialdemokraternas
              spelpolitik kan sammanfattas i att man inte vill tillåta konkurrens
              men själva startar nätpoker. En social spelpolitik brukar ju betyda
              att man begränsar tillgången till spel, särskilt för ungdomar,
              inte att man profiterar på andras elände. Här har det nyligen
              varit en annan interpellationsdebatt med Morgan Johansson också
              om spelmissbruk.
            </seg>
            <seg n="446db698">
              Men ni måste väl rimligen fundera på hur man utvärderar Svenska
              Spels inträde på pokermarknaden. Jag undrar hur den planeringen
              ser ut.
            </seg>
            <seg n="1b1cf677">
              Åldersgränserna, herr talman, tar jag upp i nästa inlägg.
            </seg>
          </u>
          <note type="speaker" n="80ffab54">
            Anf. 41 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-15" n="44ed7df8">
            <seg n="9365ecbe">
              Herr talman! För att börja med det sista har ju inte Svenska
              Spels pokernätsajt startat än. Den kommer att starta ganska snart,
              så det finns ju tid att fundera lite grann på detta. Jag har ju
              nyligen tagit över de här frågorna, så jag håller till stor del
              på att sätta mig in i alla de krångligheter som finns just på
              spelmarknaden.
            </seg>
            <seg n="7330d8db">
              Om Lennart Kollmats tycker att jag var otydlig för övrigt, kan
              jag vara ordentligt tydlig med att jag tycker att det ska utvärderas
              ordentligt vilka effekter åldersgränserna får. Jag kommer att
              återkomma till på vilket sätt vi ska följa upp detta och om den
              argumentation som jag också förstod att Lennart Kollmats stod
              bakom eller åtminstone inte hade någon annan åsikt om gäller när
              den prövas i verkligheten, om den fungerar på det sätt som var
              tänkt.
            </seg>
            <seg n="39c89cab">
              Jag tror att vi är överens om, Lennart Kollmats, att om inte
              trycket från pokersajter funnits från en helt oreglerad marknad
              som strömmar in i Sverige, hade det väl heller aldrig varit tal
              om att Svenska Spel skulle starta nätpoker. Det tror jag att vi
              kan vara överens om. Det här är ju mycket att laga efter det läge
              som råder och att försöka mildra effekterna av den här utvecklingen,
              som tydligen ingen av oss egentligen tycker är speciellt lustig.
              Som jag sade i den förra interpellationsdebatten är det den här
              formen av oreglerat spel som väller in som ligger till grund för
              de stora problemen.
            </seg>
            <seg n="2fa7a700">
              Det som jag tycker ska prövas ordentligt i det spår som Francke
              har pekat på när det gäller licensförfarande, och som gör att
              jag inte vill ha en bestämd uppfattning om detta, är om licensförfarandet
              kan lösa problemet med det helt oreglerade spelet eller om vi
              ska ha fler aktörer och ha problemet kvar. Jag tycker att det
              ska prövas ordentligt hurdant det ser ut. Runt räknat finns det
              i dag, påstår de som vet betydligt bättre än jag, 2 000 spelsajter
              på nätet. Om ett licensförfarande på något sätt skulle begränsa
              problematiken eller om vi skulle ha den bestående tycker jag ska
              prövas ordentligt i ett remissförfarande. Sedan kan jag ta ställning
              till om vi ska titta vidare på om det spåret kan vara en lösning.
            </seg>
            <seg n="53267def">
              Andra vägar som diskuteras, och som också Francke tittat på,
              är om man kan begränsa penningtransaktioner i nätspel. Jag tycker
              att det är ett spår som man också kan fundera på om man ska titta
              närmare på. Det finns också ett ansvar när det gäller de som sköter
              transaktioner banker, kortföretag och så vidare om de medverkar
              i en verksamhet som inte är förenlig med svensk lag. Hur kan vi
              hantera det och få ett bättre tryck på det? Det tycker jag också
              kan vara intressant att titta vidare på.
            </seg>
            <seg n="31398d4a">
              När det gäller Kollmats tredje fråga om åldersgränser finns det
              olika åldersgränser enligt svenskt system. De har kommit till
              på lite olika grunder historiskt sett. Det är kanske inte helt
              kristallklart i alla delar hur det ser ut. Det finns olika åldersgränser
              för olika spel. Jag tycker att också den frågan skulle kunna belysas
              bättre och är beredd att ta med den. När vi efter det att remissförfarandet
              är klart och ser om vi behöver gå vidare med frågor, skulle vi
              kunna sätta mera fokus också på det svenska åldersgränssystemet.
              Om det är optimalt som det ser ut eller om vi skulle kunna ha
              en reglering som är bättre än i dag är en fråga som jag mycket
              väl kan hålla dörren öppen för att titta vidare på.
            </seg>
          </u>
          <note type="speaker" n="3791312c">
            Anf. 42 LENNART KOLLMATS (fp):
          </note>
          <u who="lennart_kollmats_a1da14" xml:id="i-38b4aa246312119b-1" n="c6373dff">
            <seg n="b75cfffa">
              Herr talman! Det var bra att Sven-Erik Österberg tog upp detta
              med åldersgränserna.
            </seg>
            <seg n="248b854f">
              Jag har en partikamrat från Dalarna, Daniel Nilsson, som för
              något år sedan var inne och tittade just på åldersgränserna. Då
              var det 13 av Svenska Spels 22 spel som inte hade någon åldersgräns
              nedåt alls. Tycker du verkligen att det är okej att barn och ungdomar
              i alla åldrar spelar på spel som inte har någon åldersgräns?
            </seg>
            <seg n="048a97ed">
              Jag gissar att du känner till hur det var en tid tillbaka med
              fotbollstipset. Förr lämnade man in tipset före kl. 18 på onsdagskvällen
              och matcherna började på lördagen eller söndagen. Det var inget
              snabbt spel. Det är ju snabba spel som skapar det spelberoende
              som är värst. Nu kan man spela fram till minuten före avspark
              i praktiken. Det är ju en helt annan sak än när tipset infördes
              och det var tipshysteri någon gång på 30-talet.
            </seg>
            <seg n="aa5da9a1">
              Vi har åldersgränsen 18 år för Jack Vegas och Miss Vegas, och
              det tycker jag är bra. Det är bra också att det är åldersgräns
              på 20 på kasino. Men jag har en fundering jag gladde mig åt att
              du kan tänka dig att ta upp det här, men jag tycker att det är
              ganska bråttom och det är att införa en generell 18-årsgräns för
              spel och att sedan låta Lotteriinspektionen göra bedömningar om
              man kan sänka gränsen till 15 år för olika spel. Lägre än så tycker
              jag faktiskt inte att det finns skäl att gå. I så fall tycker
              jag att man jobbar riktigt förebyggande. Just Lotteriinspektionen,
              som ju har översynen av de här spelen och också har kontakt med
              Folkhälsoinstitutet, skulle kunna bedöma vad det är som påverkar
              när det gäller spelberoende.
            </seg>
            <seg n="8199f16f">
              I övrigt tycker jag att det var väldigt bra det du sade, att
              en utvärdering behöver göras. Pokerspelet är ett stort bekymmer.
              Spel kan ju för många vara väldigt roligt, och är det för de allra
              flesta. Det stora bekymret som har uppkommit nu med pokerspel
              skvätter ju över på nästan alla andra spel också, och det blir
              en negativ stämpel på något som för så många faktiskt är positivt.
              Men då måste vi, precis som vi gör med alkoholen, ta tag i hur
              vi förebygger missbruk.
            </seg>
            <seg n="6e709839">
              När det gäller reklamen har vi ju tagit klar ställning. Vi ska
              inte göra spritreklam i Sverige. Vi hade tidigare ett vinreklamförbud,
              som i och för sig är mer eller mindre borta i dag. Då tycker jag
              att det är lite märkligt att det finns spelföretag som har tillstånd
              i Sverige, inte minst också Svenska Spel, som har rätt att göra
              tv-reklam i kanaler som sänds från andra länder och i, tror jag
              också, TV 4. Är det något att fundera över att ta bort tv-reklamen,
              som ju har väldigt stort genomslag även när det gäller spel, med
              tanke på riskerna för spelmissbruk?
            </seg>
          </u>
          <note type="speaker" n="dfd75543">
            Anf. 43 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-16" n="44ed7df8">
            <seg n="19d58818">
              Herr talman! Jag ska inte säga så mycket mer om åldersgränserna.
              Jag tror att jag var så tydlig som jag kan vara med att jag tycker
              att vi ska se över de olika åldersgränserna. Sedan har man av
              tradition inte haft någon åldersgräns när det gäller lotterier.
              Det är väl inte heller precis de spelen som är beroendeframkallande,
              och där finns också något slags internationell praxis. Men vi
              behöver inte binda oss där. När det gäller åldersgränser kan jag
              gå Kollmats ganska mycket till mötes. Jag tycker att det är något
              som vi ska beakta framgent när vi tittar på spelfrågor och det
              som behöver tittas närmare på i samband med remissomgången.
            </seg>
            <seg n="980aca35">
              Francke tog också upp marknadsföringsdelen i sin utredning, och
              jag har själv sagt att jag ibland tycker att marknadsföringen
              av svenska spel är ganska aggressiv och ger ett intryck av att
              det är lätt att vinna pengar. Det är klart att syftet är att man
              ska spela mer och att man ska känna att man har chansen att vinna.
              Jag tycker att det finns skäl att beakta vad remissinstanserna
              säger också i den här delen.
            </seg>
            <seg n="67c0d67a">
              Sedan har vi en problematik. Som jag sade också i förra interpellationsdebatten
              får vi inte dra en slöja omkring oss när det gäller svensk spelmarknad
              och tro att de stora problemen finns där, även om vi ska ha det
              i fokus. Det vi behöver rikta gemensamma krafter på är hur vi
              hanterar den spelmarknad som väller in här i Sverige där vi ser
              de riktigt stora farorna, där det är oreglerat. Inga åldersgränser
              gäller över huvud taget där för nätpokerspel, och ungdomar och
              även andra spelar sig i fördärvet.
            </seg>
            <seg n="fd591b94">
              Sedan kan jag inte låta bli att bemöta Lennart Kollmats, fast
              jag tror att vi är helt överens om det här också. Det finns en
              oetik i hela pokerspelet. Det berättas också för mig hur det går
              till. Man pratar ju om både hajar och fiskar här. De som är riktigt
              slipade går omkring på de här sajterna och går så att säga in
              där de snälla fiskarna finns, alltså där de oerfarna spelarna
              finns. Det är där man har chansen att kamma hem potterna och vinna
              pengar. Man snurrar runt på de här sajterna och letar sig fram.
            </seg>
            <seg n="a9e2860e">
              Utifrån rent mänskliga och humanistiska värderingar, vilket är
              viktigt när man ska stå för det här, tycker jag att detta framstår
              som väldigt oetiskt. Man kan tänka lite grann på det, när pokermiljonärer
              som har spelat på de här sajterna visar upp sig i medier och sådant,
              och på vilka det är som har betalat de pengar som ligger bakom.
              Så det finns mycket som är trist. Därför finns det också skäl
              att fundera vidare på hur vi kan styra upp det här, reglera det
              här så att man tillfredsställer ett spelbehov som finns på ett
              sätt som följer regler och som går till väga på ett etiskt och
              bra sätt.
            </seg>
            <seg n="fdea8d8c">
              Ett av skälen till att Svenska Spel fick den här möjligheten
              är ju just att de har en reglerad marknad. Man vet att om man
              spelar där finns det begränsningar när det gäller insatserna,
              men framför allt vet man också att man har ett rättsskydd som
              konsument och som spelare på ett annat sätt än när man går ut
              på någon av de andra 2 000. Alla är naturligtvis inte sådana.
              Det finns alla grader. Men man vet aldrig var man hamnar om man
              går ut på en sajt. Skulle man på något sätt behandlas på ett felaktigt
              sätt där har man ju ingen rättssäkerhet över huvud taget som spelare.
              Det kan alltså vara ett spel att spela, om man får uttrycka sig
              på så sätt.
            </seg>
            <seg n="cb8b5a09">
              Till sist ska jag också säga att marknadsföringen finns med hos
              Francke. Det blir också belyst, den del som han har pekat på i
              sin utredning. Där tror jag också att det är viktigt att se vad
              remissinstanserna säger innan man absolut har en bestämd uppfattning
              om hur man ska hantera det vidare.
            </seg>
          </u>
          <note type="speaker" n="cbddea8f">
            Anf. 44 LENNART KOLLMATS (fp):
          </note>
          <u who="lennart_kollmats_a1da14" xml:id="i-38b4aa246312119b-2" n="c6373dff">
            <seg n="0e2a64ef">
              Herr talman! Jag måste säga, Sven-Erik Österberg, att jag tycker
              att ditt muntliga besked om åldersgränserna är bättre än det skriftliga.
              Du är ju beredd att ta tag i det hela. I det skriftliga svaret
              sade du att du i princip tyckte att det var bra som det ser ut
              i dag. Det finns ju olika spelformer, och jag hängav mig inte
              på något sätt åt en lovsång till pokerspelet. Tvärtom beklagar
              jag att det har blivit den utveckling det har blivit. Men vi måste
              ändå beakta att det finns de som har glädje av spel över huvud
              taget. Det var det jag var inne på.
            </seg>
            <seg n="874c3ecf">
              Sedan finns det ett spel som enligt Spelberoendes förening är
              lite extra bekymmersamt. Det är faktiskt ett så, tycker man, harmlöst
              spel som Bingolotto, beroende på att när det sänds i tv vinner
              alla. Det finns över huvud taget ingen som förlorar i de programmen.
              Det är rätt intressant, och det är något att notera.
            </seg>
            <seg n="06ec6f1a">
              Ja, vi har en spelmarknad som väller in. Men den spelmarknad
              som väller in kan ju inte mötas med ännu tuffare reklam, ännu
              mer reklam med högre vinstchanser och liknande. Där tror jag faktiskt
              att vi är helt eniga. Samtidigt är jag bekymrad. Jag var inne
              i går eller förrgår tror jag att det var på Svenska Spels hemsida.
              Där ser jag att det fortfarande är så att du får 25 kr eller att
              du får en trisslott om du vill börja. Jag tycker att den sortens
              marknadsföring som princip, även om 25 kr inte är så mycket i
              sig, faktiskt är förkastlig. Man ska få pengar för att börja spela
              och se om det här fungerar.
            </seg>
            <seg n="6806dcbb">
              Det är möjligt att det kommer något om detta i motionsform, eller
              ännu hellre i en proposition till hösten, efter valet, att vi
              kan införa något slags generell åldersgräns med undantag i stället
              för den nuvarande situationen.
            </seg>
          </u>
          <note type="speaker" n="634df6a1">
            Anf. 45 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-d276c6e1b5aeec91-17" n="44ed7df8">
            <seg n="430cc601">
              Herr talman! Ser Lennart Kollmats till att jag är kvar efter
              valet så lovar jag att det ska bli proposition om åldergränser.
              Det kan vi vara överens om. Det kanske inte var riktigt det Lennart
              Kollmats menade. Det kan vi ta en annan debatt om sedan.
            </seg>
            <seg n="aa810655">
              Jag tänkte säga att det här med gratislotterier har vi väl alla
              råkat ut för i någon form. Jag delar Lennart Kollmats syn. Jag
              tycker att det är ett gränsfall i fråga om marknadsföring. Gratislotterier
              faller ju utanför lotterilagen. Vi har väl alla fått sådana här
              kuvert där man vinner på alla tre lotterna. Det är dock inte Svenska
              Spel som står bakom det, utan det kan vara vilket företag som
              helst. Men det fordrar någon form av insats och så vidare, vilket
              leder till att man hamnar i en bokklubb eller vad det är. Där
              tycker jag att man kan ha verkliga dubier över hur det fungerar.
            </seg>
            <seg n="7d6f693a">
              Sedan tror jag att man ska nämna en sak som jag inte håller med
              Lennart Kollmats om, och jag vet inte riktigt hur han menar heller.
              Jag tror att det är få som har drabbats av spelberoende när de
              har spelat Bingolotto, om man säger så. Jag har själv spelat Bingolotto
              inte för att jag är speciellt spelintresserad utan för att jag
              har gynnat den lokala fotbollsklubben och så vidare. Det tar ju
              en vecka innan man kan köpa en ny lott, och då hinner man återhämta
              sig efter det spelscenario som varit. Det finns andra saker som
              är väldigt mycket mer bekymmersamma.
            </seg>
            <seg n="2fe1e50f">
              Sedan finns det problem också med Svenska Spel. Det gäller hur
              man möter den här konkurrensen. Man kan bara se vad som tornar
              upp sig inför kommande fotbolls-VM, hur man spelar på det här,
              hur man går ut och ger återbäring i vinst med höga procenttal.
              Där blir Svenska Spel med sina regler utkonkurrerade, och andra
              tar över. Det är klart att det där är ett bekymmer. Vi får en
              marknad som är oreglerad som tar över. De reglerade marknaderna,
              som vi är bekymrade över, tappar andelar.
            </seg>
            <seg n="1c4f233f">
              Det är en del av den huvudproblematik som vi också måste hantera
              framöver. Jag ska göra vad jag kan på den punkten och kommer också
              att återkomma när remissinstanserna sagt sitt gällande hur vi
              vill leda det här arbetet vidare för att få en bättre spelsituation
              i Sverige.
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="da44d3bc">
            11 § Svar på interpellation 2005/06:243 om dyslektiska barn
          </note>
          <note type="speaker" n="8f214072">
            Anf. 46 Statsrådet IBRAHIM BAYLAN (s):
          </note>
          <u who="ibrahim_baylan_minister_2004" xml:id="i-d276c6e1b5aeec91-18" n="64e16998">
            <seg n="1f093be1">
              Herr talman! Ana Maria Narti har frågat mig vilka åtgärder jag
              tänker vidta för att snabbt och energiskt hjälpa de dyslektiska
              barnen samt vilka åtgärder jag tänker vidta för att garantera
              föräldraföreningens möjlighet att vidareutveckla sin verksamhet
              med mera.
            </seg>
            <seg n="6e765284">
              Låt mig inledningsvis slå fast att alla elever ska ha lika tillgång
              till utbildning och att utbildningen ska vara likvärdig varhelst
              den anordnas i landet. Så står det i skollagen, och detta är en
              viktig princip för den socialdemokratiska regeringen. För att
              leva upp till denna princip behöver en del elever mer stöd än
              andra. I detta sammanhang har statsbidraget till personalförstärkning
              i skola och fritidshem som infördes 2001 varit mycket framgångsrikt.
              Under en femårsperiod anställs ca 15 000 lärare och andra specialister.
              Att personaltätheten ökar i skolan är särskilt viktigt för elever
              i behov av särskilt stöd. Detta avspeglas också tydligt i kommunernas
              prioritering. Sedan bidraget infördes har antalet lärare i specialpedagogik
              ökat med 17 % i grundskolan.
            </seg>
            <seg n="bbf35f80">
              Ana Maria Narti frågar vad jag tänker göra för barn med dyslexi.
              Jag är glad att jag får just den frågan. Under min tid som skolminister
              har jag aktivt arbetat för att förbättra situationen för dessa
              elever. Utöver åtskilliga, redan vidtagna, åtgärder vill jag nämna
              tre insatser som regeringen har vidtagit de senaste månaderna
              och som alla syftar till att stärka elevernas läs- och skrivutveckling.
            </seg>
            <seg n="96851078">
              Den första insatsen rör lärarkompetensen som är av särskild vikt
              när det gäller elevernas språk-, läs- och skrivutveckling och
              för att tidigt kunna upptäcka och åtgärda särskilda behov, till
              exempel läs- och skrivsvårigheter, dyslexi. Regeringen har därför
              uppdragit åt Myndigheten för skolutveckling att i samverkan med
              Specialpedagogiska institutet och berörda lärarutbildningar utforma
              ett utbud av utbildningar. Kommunerna ska också stödjas så att
              de kan erbjuda kompetensutveckling för så många lärare som möjligt
              som undervisar i de lägre åldrarna. Myndigheten för skolutveckling
              får för år 2006 disponera 10 miljoner kronor för att täcka utgifter
              som är förenade med uppdraget.
            </seg>
            <seg n="82dbe81d">
              Den andra insatsen som jag vill nämna är att regeringen har gett
              Myndigheten för skolutveckling i uppdrag att bygga upp och bedriva
              ett nationellt centrum för språk-, läs- och skrivutveckling. Målen
              för centrumet är att bidra till höjd kompetens hos lärare i förskola
              och skola, främja kontakterna mellan forskningen och skolan samt
              främja intresse och motivation för läsning och skrivning hos barn
              och ungdomar i förskola och skola. Ett särskilt mål för centrumet
              är att ta fram och sprida goda exempel och erfarenheter när det
              gäller undervisning av elever med läs- och skrivsvårigheter, dyslexi.
              Myndigheten ska i årsredovisningen för år 2008 redovisa uppnådda
              resultat samt en utvärdering av arbetet.
            </seg>
            <seg n="ad095e60">
              Den tredje insatsen är att regeringen har gett Specialpedagogiska
              institutet i uppdrag att erbjuda läromedelsförlag på marknaden
              ekonomiskt stöd i syfte att utveckla och producera läromedel,
              kurs- och skönlitteratur i Daisyformat Digital audio-based information
              system speciellt anpassade för barn, ungdomar och vuxna med läs-
              och skrivsvårigheter, dyslexi eller synskada. Uppdraget ska redovisas
              senast den 31 oktober 2006.
            </seg>
            <seg n="c77f069e">
              Ana Maria Narti frågar också om bidrag från Socialstyrelsen till
              Föräldraföreningen för Dyslektiska Barn genom ett särskilt organisationsbidrag.
              Jag hänvisar i denna fråga till de svar som socialminister Berit
              Andnor gav den 8 februari på fråga om föräldrastöd till dyslektiska
              barn och den 15 februari om stöd till Föräldraföreningen för Dyslektiska
              Barn.
            </seg>
          </u>
          <note type="speaker" n="ebdb1d34">
            Anf. 47 ANA MARIA NARTI (fp):
          </note>
          <u who="ana_maria_narti_1cdb99" xml:id="i-0845f5832e26a14f-0" n="7ba8c0bf" next="i-e93d696e6eb3acd7-0">
            <seg n="85ae95f0">
              Herr talman! Tack, skolministern! Det är glädjande att skolministern
              fick frågan, och det är glädjande att jag fick svaret. Det är
              nämligen väldigt mycket som är intressant i det här svaret. Ändå
              kan jag inte säga att jag är vare sig stolt eller nöjd. Om denna
              förening, som hjälper barnen och som har producerat så många intressanta
              läromedel, slutar agera har hela skolsystemet i Sverige upplevt
              en stor förlust. Det är väldigt intressant med kommande projekt,
              åtgärder som ska ge resultat 2008 och så vidare, men förlusten
              sker nu!
            </seg>
            <seg n="63b63464">
              Det finns också någonting mycket negativt i sättet att skaka
              av sig ansvaret för detta från olika statsråd. Det gäller vårt
              system av relationer mellan myndigheter å ena sidan och det civila
              samhället å den andra.
            </seg>
            <seg n="ad98e841">
              Min övertygelse är att den starkaste skapande kraften i en demokrati
              kommer från frivilliga insatser, från eldsjälar, från människor
              som satsar enormt mycket energi och tid på att lösa ett svårt
              problem i vardagen. Vi i Sverige hänvisar alla dessa grupper till
              ett bidragssystem som är osäkert. Man vet aldrig vad man får året
              därpå. Man vet aldrig om man kan överleva. Man har aldrig en kontinuitet
              i arbetet.
            </seg>
            <seg n="aa7072b4">
              Dessutom är detta system byggt på ett enligt min uppfattning
              destruktivt sätt att räkna i mängd. Om en förening inte har representanter
              i jag vet inte hur många län döms denna förening till döden. Jag
              tycker att det nu är dags jag har till och med skrivit en motion
              om det att börja titta på innehållet i det arbete som det civila
              samhället presterar, inte på antalet medlemmar eller på geografisk
              spridning. Det är inte det som är viktigt. Här kan statsrådet
              Baylan mycket väl samarbeta med de andra statsråden för att snabbt
              förändra den här situationen.
            </seg>
            <seg n="db43cd34">
              Vad som händer med Föräldraföreningen för Dyslektiska Barn är
              inte alls ovanligt. Det är mycket vanligt. Jag har sett så många
              vackra initiativ, i kvinnoorganisationer eller i invandrarföreningar,
              strypas av de här fyrkantiga sätten att behandla det civila samhället.
            </seg>
            <seg n="9fabe539">
              Det finns ingenting som hjälper skolan så mycket som föräldrarnas
              engagemang. Vill ni mörda det, gör det! Men då har ni tagit på
              er ett stort ansvar.
            </seg>
          </u>
          <note n="4c64048c">
            Anf. 48 BIRGITTA SELLÉN (c):
          </note>
          <u who="ana_maria_narti_1cdb99" xml:id="i-e93d696e6eb3acd7-0" n="7ba8c0bf" prev="i-0845f5832e26a14f-0">
            <seg n="9cbc30ca">
              Herr talman! Jag ville också gärna vara med i den här diskussionen
              om dyslektiska barn. Först kan jag väl säga till Ana Maria Narti
              att jag inte tror att skolorna är passiva. Däremot behövs det
              mer kunskap bland personalen. Därför tycker jag att det är väldigt
              bra att skolministern nu vill driva på i lärarutbildningen och
              även ha kompetensutveckling för dem som redan är i skolan.
            </seg>
            <seg n="f016990b">
              Här säger ministern att detta gäller dem som undervisar barn
              i de lägre åldrarna. Först och främst är det viktigt att denna
              utbildning och kompetensutveckling kommer snabbt, men den måste
              gälla samtliga lärare. Det är inte bara bland barn i de lägre
              åldrarna dessa problem finns. Dyslexin försvinner inte för att
              barnen har lärt sig att läsa.
            </seg>
            <seg n="bb24ce12">
              Det blir ju mer och mer fakta i läroböckerna från det att man
              börjar fyran. Det är en otrolig skillnad mellan trean och fyran,
              som ministern säkert känner till. Det handlar om att man ska kunna
              förstå, läsa och ta till sig dessa fakta. Texten blir svår, du
              ska förstå den, och så har du problem att ta till dig den. Då
              är det viktigt att man vet hur man gör. Det måste alla lärare
              känna till.
            </seg>
            <seg n="6c51e6bc">
              Det kan behövas att man läser in på band. Därför är det väldigt
              bra med de pengar till Daisy som ska komma. Det är som sagt bra
              även för de synskadade. Det är viktigt att lärare och föräldrar
              vet att det kan hjälpa att skriva stödord i marginalen i boken
              naturligtvis under förutsättning att man får behålla läroboken,
              vilket ju inte är så vanligt. Det är jätteviktigt att veta att
              man måste jobba tillsammans, kanske att man jobbar med eleverna
              på fritis och att föräldrarna jobbar med eleverna. Det är oerhört
              viktigt att även föräldrarna är involverade.
            </seg>
            <seg n="cb0d0edc">
              Från Centerpartiets sida har vi uppmärksammat detta i våra motioner.
              Vi har under en treårsperiod en budget på 1,2 miljarder just för
              att hjälpa elever som har behov av hjälp på grund av att de är
              dyslektiker.
            </seg>
            <seg n="b64c28b6">
              Skolministern talar i sitt svar om att utbildningen ska vara
              likvärdig. Jag fastnar och studsar till lite grann varje gång
              jag hör Socialdemokraterna prata om detta med likvärdig. Det kan
              tolkas som att det ska vara lika. Ibland tänker jag att det kanske
              är därför vi ser problemet med alla som i dag lämnar skolan utan
              att ha godkända kunskaper: Man har inte fått injektionen att man
              verkligen måste individualisera, för Socialdemokraterna pratar
              bara om det likvärdiga. Alla elever stöps i samma form och ska
              gå nio år i grundskolan utan att man har sagt att det är kunskapsmålen
              som gäller för när de ska sluta. Det är därför vi i alliansen
              pratar så oerhört mycket om kunskapsmålen.
            </seg>
            <seg n="50f3d479">
              Där kommer dyslektikerna i kläm därför att de inte får den hjälp
              de behöver.
            </seg>
            <seg n="435b341c">
              Föräldraföreningen för Dyslektiska Barn har dock skrivit ned
              och gett väldigt många goda råd. Jag träffade av en händelse i
              går en kille som är drygt 30 år och dyslektiker. Jag visste det
              inte förut; han bara lyfte fram det till mig självmant. Jag hade
              ingen aning om att jag ens skulle komma att delta i dagens debatt.
              Han berättade om material som han hade fått från föreningen. Han
              visade det för sin mamma, som är elevassistent och som genast
              tog det med sig till skolan. När hon sedan kom hem frågade han:
              Vad hände? Alla ville läsa det, blev svaret. Jag fick inte ta
              hem det på en gång. Lärarna kände att här finns någonting som
              man kan jobba med.
            </seg>
            <seg n="f7a4a638">
              Den här föreningen känner ju till hur deras barn mår. Det är
              alltså oerhört viktigt att de får fortsätta att jobba. De kan
              lära lärarna. Jag har själv varit lärare och jobbat med dyslektiska
              barn. Jag hade en kille som jag testade om han var dyslektiker
              eller inte. När han läste ordet fallskärm läste han fläskkräm.
              Det kan inte båda gott för framtiden om man inte får hjälp i tid.
            </seg>
          </u>
          <note type="speaker" n="1ae5e4d6">
            Anf. 49 Statsrådet IBRAHIM BAYLAN (s):
          </note>
          <u who="ibrahim_baylan_minister_2004" xml:id="i-d276c6e1b5aeec91-19" n="64e16998">
            <seg n="fbd3421b">
              Herr talman! Jag ska försöka fatta mig kort. När det gäller dyslexi
              är det mycket riktigt som Birgitta Sellén säger: Det måste naturligtvis
              ges hjälp och stöd under hela skolgången eftersom behoven ser
              annorlunda ut.
            </seg>
            <seg n="f998a043">
              Jag förstår tyvärr inte diskussionen kring ordet likvärdig. Det
              är ju precis tvärtom: Likvärdig betyder jämlik i den meningen
              att man ska ha den hjälp och det stöd man behöver. Eftersom barn
              har olika förutsättningar innebär det att man måste se till att
              fördela resurserna olika för att ge lika möjligheter.
            </seg>
            <seg n="3277e9a2">
              Här går ju skiljelinjen mellan socialdemokratisk skolpolitik
              och borgerlig skolpolitik. Där pratar man ofta om ett skolpengssystem
              på nationellt plan, där det naturligtvis med nödvändighet måste
              vara lika. Det är precis den likriktningen vi inte vill ha. Det
              är behovet som ska styra.
            </seg>
            <seg n="fa6379a6">
              Att jag pratar om kompetensutveckling i tidiga årskurser beror
              naturligtvis på att vi ska ha tidig upptäckt. Inget barn ska behöva
              gå med kunskapsluckor och all den vånda det betyder ända upp till
              fyran, femman eller sexan. Man ska upptäcka detta tidigt och sätta
              in stödåtgärder tidigt, och dessa ska följa med under hela skolgången.
              Det tycker jag är väldigt viktigt.
            </seg>
            <seg n="61ccfd3b">
              För att det ska vara möjligt måste vi naturligtvis finansiera
              skolan på ett sådant sätt att det finns gott om resurser så att
              den hjälpen och det stödet kan sättas in.
            </seg>
            <seg n="e4eb984d">
              Birgitta Sellén nämnde alliansens skolpolitik. Jag har gått igenom
              vad det är för skolpolitik man vill driva. Det är oerhört oroväckande
              när man läser i ert gemensamma dokument att ni inte är överens
              om finansieringen av den svenska skolan. Om ni inte är överens
              om finansieringen och det också sätts i ljuset av att ni har stora
              ambitioner om skattesänkningar skulle jag som förälder vara oerhört
              orolig över vilken skola vi skulle få om olyckan skulle vara framme
              och vi får en borgerlig regering. Ni är över huvud taget inte
              överens om finansieringen av skolan men överens om att skatterna
              ska sänkas med 250 miljarder totalt sett.
            </seg>
            <seg n="79abba29">
              När det gäller enskilda föreningar har jag redan lämnat svar.
              Det kan låta formalistiskt, men som statsråd har jag den djupaste
              respekt för Sveriges grundlag. Där står det tydligt att vi som
              statsråd ska avhålla oss från att kommentera eller lägga oss i
              enskilda fall, för den delen också i myndighetsutövning. Utöver
              det hänvisar jag till statsrådet Berit Andnor som vid flertalet
              tillfällen har lämnat svar här i kammaren för regeringens räkning.
            </seg>
          </u>
          <note type="speaker" n="2aff2a9b">
            Anf. 50 ANA MARIA NARTI (fp):
          </note>
          <u who="ana_maria_narti_1cdb99" xml:id="i-0845f5832e26a14f-1" n="7ba8c0bf" next="i-e93d696e6eb3acd7-1">
            <seg n="f19c9b49">
              Herr talman! Nej, det ska inte bli ministerstyre i Sverige, men
              jag hyser inte någon tvekan om att ett statsråd kan ta vissa initiativ,
              till exempel hitta skapande lösningar för att en viktig verksamhet
              inte ska försvinna. Jag tycker över huvud taget att det är lite
              trist att man nu börjar polemisera från de olika sidorna och blocken
              när det gäller en viktig verksamhet som kommer nedifrån samhället
              och som behöver kunna utvecklas.
            </seg>
            <seg n="3defbe6e">
              Det har till exempel skapats en myndighet för flexibelt lärande.
              Den är till just för den sortens spridning av kunskap som skulle
              kunna fungera perfekt om myndigheten skulle samarbeta med föreningen
              och sprida den kunskap som finns i föreningen till alla lärare
              i hela landet. Systemen finns men också de täta skiljeväggarna
              mellan olika delar av samhället som gör att systemen ibland går
              i tomme. När det finns skapande kraft, bra studiematerial och
              positiva erfarenheter bör staten, kommunen eller departementet
              kunna köpa den kunskapen från det civila samhället. Det finns
              ingenting som hindrar det, enligt vad jag vet. Men det är inte
              så vanligt, och då gör man inte det. Det är inte bra i en demokrati
              med denna ständiga försvagning av det civila samhället som jag
              har kunnat bevittna under många år.
            </seg>
          </u>
          <note n="de419dee">
            Anf. 51 BIRGITTA SELLÉN (c):
          </note>
          <u who="ana_maria_narti_1cdb99" xml:id="i-e93d696e6eb3acd7-1" n="7ba8c0bf" prev="i-0845f5832e26a14f-1">
            <seg n="61e19c51">
              Herr talman! Likvärdig det är bra att skolministern talar om
              vad han menar med det, och tydligt och bra. Jag hoppas att det
              skrivs ut tydligare och bättre också i era handlingar. Skolan
              måste ju anpassas efter varje individ. Dyslektiker kan behöva
              föreläsning, medan andra elever klarar att läsa in texten själv.
              Därför: Ta till vara de kunskaper som föreningen för dyslektiska
              barn har! Låt den leva vidare! Ge den möjligheter att sprida sina
              kunskaper!
            </seg>
            <seg n="b550944c">
              KOM(2006)30
            </seg>
          </u>
          <note n="b62cd7aa">
            Överläggningen var härmed avslutad.
          </note>
          <note n="1e30b2af">
            12 § Anmälan om inkommen faktapromemoria om förslag från Europeiska
            kommissionen
          </note>
          <note n="5b8d6a15">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="a270f738">
            13 § Anmälan om inkomna uppteckningar från EU-nämndssammanträde
          </note>
          <note n="aaa853b4">
            Talmannen anmälde att uppteckningar från EU-nämndens sammanträde
            fredagen den 27 januari inkommit.
          </note>
          <note n="826d4dee">
            14 § Hänvisning av ärenden till utskott
          </note>
          <note n="15738dab">
            Föredrogs och hänvisades
          </note>
          <note n="796c7d15">
            15 § Förnyad bordläggning
          </note>
          <note n="78259c85">
            Föredrogs och bordlades åter
          </note>
          <note n="5073edc1">
            16 § Bordläggning
          </note>
          <note n="bd9f571d">
            Anmäldes och bordlades
          </note>
          <note n="55e62583">
            17 § Anmälan om interpellationer
          </note>
          <note n="56acf4cb">
            Anmäldes att följande interpellationer framställts
          </note>
          <note n="e3360a3c">
            den 20 februari
          </note>
          <note n="af7e6567">
            Anders Ygeman (s)
          </note>
          <note n="38ed0db4">
            Alice Åström (v)
          </note>
          <note n="fe11cf10">
            Per Landgren (kd)
          </note>
          <note n="3e98013f">
            Kalle Larsson (v)
          </note>
          <note n="a4e5ec87">
            Chatrine Pålsson (kd)
          </note>
          <note n="c6cc6315">
            Interpellationerna redovisas i bilaga som fogats till riksdagens
            snabbprotokoll tisdagen den 7 mars.
          </note>
          <note n="c933bb68">
            18 § Anmälan om frågor för skriftliga svar
          </note>
          <note n="e6bbfec8">
            Anmäldes att följande frågor för skriftliga svar framställts
          </note>
          <note n="e3360a3c">
            den 20 februari
          </note>
          <note n="196d7930">
            Tina Acketoft
          </note>
          <note n="ab0a85e4">
            Carl B Hamilton
          </note>
          <note n="de67c39c">
            Margareta Pålsson
          </note>
          <note n="b59230cb">
            Ulrik Lindgren
          </note>
          <note n="008e7d0d">
            Gudrun Schyman
          </note>
          <note n="4a738dc5">
            Michael Hagberg
          </note>
          <note n="39264eaf">
            Rigmor Stenmark
          </note>
          <note n="d87f7772">
            Gunnar Nordmark
          </note>
          <note n="008e7d0d">
            Gudrun Schyman
          </note>
          <note n="1a000c96">
            Chatrine Pålsson
          </note>
          <note n="406cab9b">
            Else-Marie Lindgren
          </note>
          <note n="b6ac81e1">
            Martin Andreasson
          </note>
          <note n="4634bd01">
            Susanne Eberstein
          </note>
          <note n="fea850b0">
            Christer Nylander
          </note>
          <note n="3cae35eb">
            Cecilia Wikström
          </note>
          <note n="d87f7772">
            Gunnar Nordmark
          </note>
          <note n="261d4be7">
            den 21 februari
          </note>
          <note n="5626a0e9">
            Åsa Torstensson
          </note>
          <note n="75be6f09">
            Lars Wegendal
          </note>
          <note n="406cab9b">
            Else-Marie Lindgren
          </note>
          <note n="d36c5d50">
            Hans Backman
          </note>
          <note n="d36c5d50">
            Hans Backman
          </note>
          <note n="d36c5d50">
            Hans Backman
          </note>
          <note n="b5473de9">
            Lena Adelsohn Liljeroth
          </note>
          <note n="d97ba6c5">
            Frågorna redovisas i bilaga som fogats till riksdagens snabbprotokoll
            tisdagen den 7 mars.
          </note>
          <note n="dc33651a">
            19 § Kammaren åtskildes kl. 16.06.
          </note>
          <note n="09ee26b9">
            Förhandlingarna leddes av talmannen.
          </note>
          <note n="c665d16e">
            /Monica Gustafson
          </note>
        </div>
      </body>
    </text>
  </TEI>
</teiCorpus>
