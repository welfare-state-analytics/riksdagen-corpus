<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1989</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 1989</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-198990--76</head>
          <docDate when="1990-02-26">1990-02-26</docDate>
        </div>
      </front>
      <body>
        <div>
          <pb n="0" facs="https://betalab.kb.se/prot-198990--76/prot_198990__76-000.jp2/_view"/>
          <note n="721383ba">
            Riksdagens protokoll 1989/90:76
          </note>
          <note type="date" n="9c08a60d">
            Måndagen den 26 februari Kl. 12.00-12.32
          </note>
          <note n="c12d7395">
            BIE
          </note>
          <note n="49c2167f">
            e
          </note>
          <note n="4da5f6e1">
            Protokoll 1989/90:76
          </note>
          <note n="0a498308">
            1$ Förslag om ny statsminister
          </note>
          <note type="speaker" n="72bbc39c">
            Anf. 1 TALMANNEN:
          </note>
          <note n="44c0bd3f">
            Det vid kammarens sammanträde fredagen den 23 februari avgivna
            förslaget att riksdagen till ny statsminister skall utse Ingvar
            Carlsson har nu bordlagts två gånger. Riksdagens prövning av förslaget
            kan ske antingen i dag eller vid ett följande sammanträde, dock
            senast tisdagen den 27 februari, dvs. i morgon.
          </note>
          <note n="0ed955c5">
            Kammaren beslöt att pröva förslaget om ny statsminister vid dagens
            sammanträde.
          </note>
          <note type="speaker" n="5732cd4f">
            Anf.2 CARL BILDT (m):
          </note>
          <note n="c0eee3d8">
            Herr talman! Moderata samlingspartiets riksdagsgrupp avser att
            rösta nej till förslaget om ny statsminister.
          </note>
          <u who="carl_bildt_001ac2" xml:id="i-0b4e51c435cf7594-1" n="069352d0">
            <seg n="3297f3c8">
              Den 15 februari avgick regeringen Ingvar Carlsson. Enligt vår
              mening borde regeringen i den situation som uppkom i stället ha
              utlyst extra val. Det förslag till ny statsminister som nu föreligger
              innebär i realiteten att statsministern återtar sin avskedsansökan.
            </seg>
            <seg n="f99f126f">
              I överensstämmelse med moderata samlingspartiets riksdagsgrupps
              ställningstagande till förslaget till statsminister 1978, 1981
              och 1982 kommer vi att rösta nej, därför att en bättre lösning
              är möjlig.
            </seg>
            <seg n="9274b8a7">
              Därtill kommer att vi även i en situation där nyvalsmöjligheten
              är blockerad anser det olämpligt att, utan att några förändringar
              av parlamentarisk betydelse har skett, till ny statsminister utse
              den person som nyligen avgått.
            </seg>
            <seg n="ac233731">
              Vårt nej till talmannens förslag är således först och främst
              ett ja till ett nyval, men också ett nej till att en statsminister
              som avgått får återkomma som om ingenting hänt.
            </seg>
            <seg n="356fde86">
              Sverige står inför uppenbara ekonomiska problem. Inte minst mot
              den bakgrunden behöver vårt land en fast politisk ledning och
              en klar politisk kurs under de kommande åren. Ett nyval kunde
              ha skapat förutsättningar för det.
            </seg>
            <seg n="ddc2af7d">
              Vi vill i detta sammanhang också, herr talman, uttala respekt
              för det sätt på vilket riksdagens talman inom ramen för författningen
              skött sina uppgifter under de senaste veckorna.
            </seg>
          </u>
          <note n="233e66ce">
            I Riksdagens protokoll 1989/90:76
          </note>
          <note n="06d55c87">
            Förslag om ny statsminister
          </note>
          <pb n="2" facs="https://betalab.kb.se/prot-198990--76/prot_198990__76-002.jp2/_view"/>
          <note n="88f2e79c">
            Prot. 1989/90:76
          </note>
          <note n="f0118729">
            26 februari 1990
          </note>
          <note n="06d55c87">
            Förslag om ny statsminister
          </note>
          <note type="speaker" n="e03bced9">
            Anf.3 BENGT WESTERBERG (fp):
          </note>
          <u who="bengt_westerberg_c01fb3" xml:id="i-afd297092c5d5fbe-0" n="1894e597">
            <seg n="994e0f70">
              Herr talman! Efter valet 1982 lade folkpartiet ned sina röster
              vid omröstningen om val av statsminister. Vi såg valet av socialdemokraternas
              ledare som naturligt i det uppkomna parlamentariska läget.
            </seg>
            <seg n="e99919cf">
              I princip är förhållandena i riksdagen likartade nu, men situationen
              är ändå annorlunda.
            </seg>
            <seg n="1c3ba250">
              För knappt två veckor sedan behandlade kammaren den socialdemokratiska
              regeringens förslag om lönestopp. Statsminister Ingvar Carlsson
              hade själv valt att ställa kabinettsfråga på förslaget. Förslaget
              fälldes av kammaren.
            </seg>
            <seg n="42965be4">
              Orsaken till att Sverige under knappt två veckor har haft en
              regeringskris är alltså att den socialdemokratiska regeringen
              här i kammaren inte har fått gehör för den politik som den ansåg
              vara nödvändig för landet.
            </seg>
            <seg n="dd683870">
              I denna situation hade Ingvar Carlsson enligt vår mening bort
              utlysa extra val för att ge väljarna en chans att säga sitt. Han
              valde i stället att lämna in sin avskedsansökan.
            </seg>
            <seg n="71b7f557">
              I det uppkomna läget har vi från folkpartiets sida förespråkat
              att en ny regering borde bildas för att som en av sina första
              uppgifter utlysa ett extra val. Denna regering hade kunnat ledas
              av Ingvar Carlsson eller någon annan.
            </seg>
            <seg n="6253e237">
              Det har emellertid stått klart att majoriteten i riksdagen, som
              till sist avgör vilken regering vi skall få, inte har önskat ett
              extra val. Då blir det heller inget extra val.
            </seg>
            <seg n="ed8f383d">
              Talmannen föreslår nu att en ny socialdemokratisk minoritetsregering
              bildas. Allt återgår med andra ord till det gamla. Den nyss avgångna
              regeringen kommer tillbaka. Regeringskrisen framstår som ett stycke
              absurd teater i vilken många har tvingats spela med.
            </seg>
            <seg n="3ba18321">
              Herr talman! Vi kommer från folkpartiets sida mot den här bakgrunden
              att rösta mot Ingvar Carlsson som statsminister.
            </seg>
            <seg n="062d07f3">
              I detta ställningstagande ligger ingen värdering av hans personliga
              lämplighet för uppgiften eller av att det är han och inte någon
              annan socialdemokrat som har fått uppdraget, inte heller av den
              politik som den nya regeringen kan komma att driva. Den får vi
              anledning att återkomma till i andra sammanhang.
            </seg>
          </u>
          <note type="speaker" n="627dfa2e">
            Anf.4 OLOF JOHANSSON (c):
          </note>
          <u who="olof_johansson_a13f57" xml:id="i-a4ce6e318c0fc89e-0" next="i-a4ce6e318c0fc89e-1" n="5817e4c1">
            <seg n="0a4a0043">
              Herr talman! En socialdemokratisk regering med Ingvar Carlsson
              som statsminister tillträdde efter riksdagsvalet 1988 med stöd
              av den socialistiska majoritet som då blivit följden av valet.
              Regeringen avgick frivilligt sedan propositionen om allmänt lönestopp
              och strejkförbud avslagits. Regeringen var sålunda inte tvingad
              att avgå.
            </seg>
            <seg n="d31fe220">
              Regeringen kunde i stället för att avgå ha utlyst extra val,
              men avhände sig denna möjlighet. Frågan om extra val kan därefter
              endast aktualiseras av en ny regering, efter det att en sådan
              har bildats.
            </seg>
            <seg n="b0c764f0">
              Den socialistiska majoriteten i riksdagen kvarstår även efter
              regeringens frivilliga avgång. De parlamentariska förutsättningarna
              för att bilda en ickesocialistisk regering har således inte förändrats
              sedan 1988 års val.
            </seg>
            <seg n="e69596a6">
              Vårt förslag om en tidsbegränsad samlingsregering för att lösa
              den upp-
            </seg>
          </u>
          <pb n="3" facs="https://betalab.kb.se/prot-198990--76/prot_198990__76-003.jp2/_view"/>
          <u who="olof_johansson_a13f57" xml:id="i-a4ce6e318c0fc89e-1" prev="i-a4ce6e318c0fc89e-0" n="5817e4c1">
            <seg n="3a8273ec">
              komna krisen har inte prövats, vilket vi beklagar. Med utgångspunkt
              i de styrkeförhållanden som råder i riksdagen och enligt parlamentarismens
              princip framstår talmannens förslag som det enda möjliga i nuvarande
              läge.
            </seg>
            <seg n="42397858">
              Denna slutsats ligger helt i linje med de principer som varit
              vägledande för centerpartiet, liksom för andra partier, vid tillkomsten
              av regeringen Palme 1982 och regeringen Carlsson 1986.
            </seg>
            <seg n="264152f9">
              Vårt ställningstagande innebär nu, liksom vid här nämnda tillfällen,
              inte ett ställningstagande till den politik som den kommande regeringen
              avser att föra. Vårt ställningstagande har dessutom stöd i det
              uttalande som gjordes av en enhällig folkstyrelsekommitté och
              1983 av ett enigt konstitutionsutskott, vilket godkändes av riksdagen.
              Regeringens handlande före och under krisen samt politikens allmänna
              inriktning kommer att kunna kritiskt granskas i samband med en
              till den 7 mars aviserad debatt, efter presentationen av regeringsförklaringen.
            </seg>
            <seg n="a844ae27">
              Mot bakgrund av det anförda kommer centerpartiets riksdagsgrupp
              att lägga ned sina röster vid voteringen om talmannens förslag
              till ny statsminister.
            </seg>
          </u>
          <note type="speaker" n="766f6668">
            Anf.5 LARS WERNER (vpk):
          </note>
          <u who="lars_werner_05c171" xml:id="i-a9b6f26bd16370c7-0" next="i-a9b6f26bd16370c7-1" n="bcbf3cd5">
            <seg n="fd64894b">
              Herr talman! Utgången av 1988 års val innebar att det i den här
              kammaren skapades en majoritet bestående av socialdemokrater och
              vpk. Det är naturligt att Sveriges regering utgår från och baseras
              på detta parlamentariska underlag. Det var vår utgångspunkt 1988,
              och det är vår utgångspunkt i dag. Vpk:s riksdagsgrupp kommer
              därför att rösta för att Ingvar Carlsson bildar en ny socialdemokratisk
              regering.
            </seg>
            <seg n="572d65c6">
              Om regeringen vill föra en politik som siktar till rättvisa,
              jämlikhet och solidaritet kan vi garantera en stabil riksdagsmajoritet.
              Vilken väg regeringen väljer får framtiden utvisa.
            </seg>
            <seg n="341cffd6">
              Vårt parti har under den gångna veckans sonderingar inför regeringsbildandet
              inte träffat någon allmän uppgörelse om den kommande politiken.
              Vi kan självfallet inte utställa några in blanco-fullmakter.
            </seg>
            <seg n="97be5b20">
              Det finns både positiva och negativa inslag i den politik som
              Ingvar Carlsson signalerar, Samtidigt visar samtalen att vi kan
              komma fram till en samsyn i väsentliga frågor som inte fanns före
              regeringens avgång. Såsom något särskilt positivt noterar vi självfallet
              att regeringen gett upp planerna på en antifacklig lagstiftning
              med allmänt lönestopp och strejkförbud.
            </seg>
            <seg n="b736cc74">
              När vi förra veckan röstade nej till sådana planer, innebar det
              inte att vi fällde en arbetarregering. Det innebar att vi slog
              vakt om för svensk arbetarrörelse grundläggande principer. Detta
              erkänns nu i hela fackföreningsrörelsen. Vpk röstade till försvar
              för arbetarrörelsen, och det är för oss fullkomligt obegripligt
              att regeringens reaktion blev att avgå. Det var ett ansvarslöst
              politiskt agerande. Ett nyval med en utdragen politisk kris hade
              inte heller varit till gagn för vårt land.
            </seg>
            <seg n="ad50fda4">
              I samband med omröstningen den 15 februari förklarade vi också
              att vpk aldrig kommer att medverka till tillkomsten av en borgerlig
              regering.
            </seg>
            <seg n="c07ef676">
              Regeringskrisen har dessutom med all önskvärd tydlighet satt
              strålkastarljuset på den stora oredan inom det borgerliga lägret.
              Ni slåss inbördes. Ni beskyller politiska motståndare för fiffel,
              apspel och cirkuskonster samtidigt
            </seg>
          </u>
          <note n="d22d49d3">
            1" Riksdagens protokoll 1989/90:76
          </note>
          <note n="c8154bf2">
            Prot. 1989/90:76 26 februari 1990
          </note>
          <note n="06d55c87">
            Förslag om ny statsminister
          </note>
          <pb n="4" facs="https://betalab.kb.se/prot-198990--76/prot_198990__76-004.jp2/_view"/>
          <note n="c8154bf2">
            Prot. 1989/90:76 26 februari 1990
          </note>
          <note n="0d642d33">
            Förslag om ny stats-
          </note>
          <note n="db1f53e0">
            minister
          </note>
          <u who="lars_werner_05c171" xml:id="i-a9b6f26bd16370c7-1" prev="i-a9b6f26bd16370c7-0" n="bcbf3cd5">
            <seg n="c632dfa6">
              som ni tycks ha glömt hur det var åren 1976—1982 då kammaren
              hade borgerlig majoritet.
            </seg>
            <seg n="7c282862">
              Det var under de åren som ni förbrukade 48 statsråd. Det var
              48 statsråd som passerade in och framför allt ut ur kanslihuset
              under dessa sex år. Det var verkligen ingen uppbygglig syn. Det
              leder fram till slutsatsen att ni helt enkelt inte är mogna att
              bilda regering. Landet mår bäst av att ni får fortsätta att utkämpa
              dessa inre gräl i oppositionsställning. En första förutsättning
              för att ni skall komma i fråga för att få bilda regering är dessutom
              att ni får en majoritet bakom er bland svenska folket och i kammaren.
              Ni kommer i vart fall aldrig att få bilda regering med vänsterpartiet
              kommunisternas hjälp.
            </seg>
          </u>
          <note type="speaker" n="217ecfe2">
            Anf.6 INGER SCHÖRLING (mp):
          </note>
          <u who="inger_schorling_c37906" xml:id="i-64a0343a536954bc-0" n="d90658e5">
            <seg n="c3a53e6e">
              Herr talman! Vi skall nu rösta om talmannens förslag till ny
              regeringsbildare. Det är samme person som avgick för tolv dagar
              sedan då han som statsminister i riksdagen inte fick igenom sitt
              s.k. krispaket och som då sade sig inte vilja administrera en
              sönderfallande ekonomi. Han återkommer nu till riksdagen med samma
              regeringsunderlag och begär riksdagens förtroende. Ett svagare
              krispaket har lagts fram, och samme person tar nu på sig att som
              statsminister administrera samma ekonomi.
            </seg>
            <seg n="66582a96">
              Har något förändrats? Har den interna regeringskrisen förändrat
              socialdemokratin och den politik man tänker föra? I vilken riktning
              en eventuell förändring går vet vi inget om i dag. Det får vi
              inte veta förrän den 7 mars när regeringsförklaringen presenteras.
            </seg>
            <seg n="8b2f4259">
              Vi förutsätter att det som skett inte har varit ett spel för
              gallerierna. Vi förutsätter att det är en ny regering som tillträder
              — personellt och beträffande den politik man tänker föra. Vi förutsätter
              att morgondagens presentation av regeringens sammansättning indikerar
              en satsning på en ekologiskt medveten politik.
            </seg>
            <seg n="7494e9eb">
              Det vore rimligt, herr talman, att statsministerkandidaten redogör
              för sitt regeringsprogram före omröstningen. Men grundlagen ställer
              inget sådant krav, vilket vi beklagar.
            </seg>
            <seg n="cc4c8453">
              Svensk politik behöver förnyelse. Vi möter inte bara en ekonomisk
              kris, utan vi lever också mitt i en allvarlig ekologisk kris som
              kräver målmedvetna och långsiktiga åtgärder. 90-talets politik
              kräver samarbete och breda lösningar.
            </seg>
            <seg n="659d638a">
              Herr talman! Miljöpartiet de grönas riksdagsgrupp kommer vid
              voteringen att lägga ned sina röster. Detta är inget ställningstagande
              till den politik som kommer att föras av regeringen. Vi kommer
              som tidigare att sakpolitiskt bedöma den socialdemokratiska politiken
              i det löpande riksdagsarbetet.
            </seg>
          </u>
          <note type="speaker" n="dda9dfd2">
            Anf.7 JAN BERGQVIST (s):
          </note>
          <u who="jan_bergqvist_61ce81" xml:id="i-801e4e4e0d32ad2b-0" next="i-801e4e4e0d32ad2b-2" n="07e97625">
            <seg n="01af3a11">
              Herr talman! Jag ser spänningen stiga bland riksdagens ledamöter.
            </seg>
            <seg n="e09d1320">
              För formens skull vill också jag göra en röstförklaring för den
              socialdemokratiska riksdagsgruppens räkning. Ingen blir överraskad
              när jag säger att vi kommer att stödja Ingvar Carlsson som regeringsbildare.
            </seg>
            <seg n="f8e69769">
              Tidigare talare har diskuterat en del omkring procedurer och
              handlägg-
            </seg>
          </u>
          <pb n="5" facs="https://betalab.kb.se/prot-198990--76/prot_198990__76-005.jp2/_view"/>
          <u who="jan_bergqvist_61ce81" xml:id="i-801e4e4e0d32ad2b-1" prev="i-801e4e4e0d32ad2b-0" n="07e97625">
            <seg n="b0ee4648">
              ning av regeringskrisen. Låt även mig få göra några reflexioner
              i det sammanhanget.
            </seg>
            <seg n="5d8fb307">
              Först vill jag slå fast att det från parlamentarisk synpunkt
              var helt korrekt att regeringen gjorde kabinettsfråga av det s.k.
              åtstramningspaketet. När vi får höra synpunkter om att regeringen
              i onödan orsakade regeringskrisen genom att göra den ekonomiska
              politiken till kabinettsfråga anser jag att de är felaktiga. Jag
              kan tänka mig vilket rabalder det skulle ha blivit om regeringen
              efter ett voteringsnederlag i en så viktig fråga hade suttit kvar
              som om ingenting hade hänt. Då hade politiker och tidningar riktat
              stark och, enligt min mening, väl motiverad kritik mot regeringen.
            </seg>
            <seg n="b7d77984">
              Det behöver också tydligen understrykas att den avgörande omröstningen
              den 15 februari gällde frågan huruvida ett lönestopp var förutsättning
              för ett långvarigt hyresoch prisstopp. De påståenden som gjordes
              i debatten den 15 februari, och som senare återkommit vid olika
              tillfällen, om att riksdagsbeslutet handlade om införande av ett
              strejkförbud eller inte var felaktiga. I det socialdemokratiska
              förslaget slogs fast att stridsåtgärder skulle få vidtas utan
              hinder av denna lag.
            </seg>
            <seg n="6bcd2463">
              Låt mig också säga att vi socialdemokrater inte alls uteslöt
              att regeringskrisen kunde leda fram till ett nyval. Men vi ansåg
              att det hade varit att börja från fel håll om regeringen omedelbart
              hade tagit initiativ att utlysa nyval.
            </seg>
            <seg n="b0904df7">
              För det första: Ett nyval skulle i ett känsligt ekonomiskt läge
              kasta ut landet i en uppslitande politisk strid under närmare
              två månader. Nyvalet skulle, i en viktig tid, blockera möjligheten
              att göra positiva insatser för att utveckla Sveriges ekonomi.
            </seg>
            <seg n="dc032cbf">
              För det andra: Vad skulle hända efter nyvalet? En valrörelse
              leder lätt till skärpta motsättningar mellan partierna. Det blir
              sår, och man gräver skyttegravar. Därmed skulle en önskad samverkan
              mellan partierna försvåras.
            </seg>
            <seg n="9223a76d">
              För det tredje: Det fanns inga som helst garantier för att ett
              nyval skulle skapa ett klarare och mer entydigt parlamentariskt
              läge. Att socialdemokraterna skulle få egen majoritet var inte
              ett realistiskt alternativ. Att de borgerliga skulle klara av
              att bilda en trepartiregering var inte heller möjligt. Det har
              vi nu folkpartiets ord på.
            </seg>
            <seg n="3e65fc8a">
              I Svenska Dagbladet skriver i dag folkpartiets andre vice ordförande
              Ingemar Eliasson följande: ”I de båda stora frågor som måste upp
              till avgörande före 1991 års val visade sig alltså ett gemensamt
              uppträdande omöjligt. Därmed var en borgerlig trepartiregering
              före eller efter ett extra val avfört från dagordningen. Frågan
              är hur länge.”
            </seg>
            <seg n="5a38706e">
              Om regeringen valt att omedelbart utlysa nyval hade den spärrat
              de möjligheter som författningen erbjuder talmannen att tillsammans
              med riksdagspartierna lösa en regeringskris. Det är därför bättre
              att man först prövar de möjligheterna innan man går till nyval.
            </seg>
            <seg n="7e2ecfbe">
              Det var välgörande att i det här sammanhanget slippa höra tal
              om fiffel med författningen. Vem kunde tro att den Carl Bildt
              som nyss stod i talarstolen är samme man som den 17 februari fick
              talmannens uppdrag att sondera i regeringsfrågan och som sedan
              återkom till talmannen med begäran om att få ytterligare förlängd
              tid för detta uppdrag.
            </seg>
            <seg n="90cabe91">
              Talet om fiffel med författningen har tydligen även drabbat de
              egna leden. Det har bl.a. drabbat moderaternas husoch livorgan
              Svenska Dagbladet.
            </seg>
          </u>
          <note n="c8154bf2">
            Prot. 1989/90:76 26 februari 1990
          </note>
          <note n="0d642d33">
            Förslag om ny stats-
          </note>
          <note n="db1f53e0">
            minister
          </note>
          <pb n="6" facs="https://betalab.kb.se/prot-198990--76/prot_198990__76-006.jp2/_view"/>
          <note n="c8154bf2">
            Prot. 1989/90:76 26 februari 1990
          </note>
          <note n="0d642d33">
            Förslag om ny stats-
          </note>
          <note n="db1f53e0">
            minister
          </note>
          <u who="jan_bergqvist_61ce81" xml:id="i-801e4e4e0d32ad2b-2" prev="i-801e4e4e0d32ad2b-0" n="07e97625">
            <seg n="b9cda9fe">
              Den 14 februari skriver man följande: ”Det skall inte alls uteslutas
              att ett nyval är den bästa, möjligen kanske också enda, utvägen
              ur den regeringskris som råder. Men det skall inte drivas fram
              för att skapa utrymme för ett starkt borgerligt regeringsalternativ
              som inte visar sig existera efter valet. Ty då är nyval inte en
              väg ur krisen, utan blott en väg som för från en kris till en
              annan.”
            </seg>
            <seg n="70fa6241">
              Vi kan nu konstatera att av riksdagens sex partier bara två kommer
              att rösta nej. Jag tror att detta anger att denna lösning var
              den bästa lösningen av regeringskrisen.
            </seg>
          </u>
          <note type="speaker" n="675914f8">
            Anf.8 CARL BILDT (m):
          </note>
          <u who="carl_bildt_001ac2" xml:id="i-0b4e51c435cf7594-2" n="069352d0">
            <seg n="d2d857bd">
              Herr talman! I situationer som denna är det viktigt att vi alla
              har viss respekt för det som av tradition och hävd utgör formerna
              för riksdagens beslutsfattande. Vi har en erfarenhet som sträcker
              sig ett antal decennier tillbaka att falla tillbaka på när det
              gäller omröstningar om förslag till statsminister. Dessa har alltid
              kännetecknats av en viss grad av parlamentarisk värdighet. Partiernas
              gruppföreträdare har alla i ganska strikta former redovisat det
              som är grunderna för resp. riksdagsgrupps ställningstagande. Så
              var det år 1976, så var det år 1978 och 1979, så var det år 1981
              och år 1982, och så var det år 1986.
            </seg>
            <seg n="09c6c131">
              Det som nu har inträffat är att man från två partiers sida har
              utnyttjat situationen för att sätta igång en debatt. Det senaste
              inlägget från företrädaren för den socialdemokratiska riksdagsgruppen
              var ett malplacerat försök till förfalskad historieskrivning —
              som kan passa i en annan debatt men som icke passar en dag som
              denna.
            </seg>
            <seg n="46b9c373">
              Jag beklagar, och gör nu ett eget avsteg från ordningen, att
              man från socialdemokratiskt håll uppenbarligen känner sig så trängd
              i detta läge att man missbrukar de former vi alltid har haft i
              denna kammare när det gäller att ta ställning till ett förslag
              om ny statsminister.
            </seg>
          </u>
          <note type="speaker" n="850b551c">
            Anf.9 OLOF JOHANSSON (c):
          </note>
          <u who="olof_johansson_a13f57" xml:id="i-a4ce6e318c0fc89e-2" n="5817e4c1">
            <seg n="9ed87a2c">
              Herr talman! I min och centerpartiets röstförklaring sade jag
              att regeringens handlande före och under krisen samt politikens
              allmänna inriktning kommer att kritiskt kunna granskas i samband
              med den av talmannen aviserade debatten den 7 mars efter presentationen
              av regeringsförklaringen. Jag tycker att det är viktigt att man
              i sådana här sammanhang inte ägnar sig åt polemik, utan att man
              beskriver de utgångspunkter som man själv har för sitt ställningstagande
              och röstande. Det är uppgiften för riksdagen just nu.
            </seg>
            <seg n="28608620">
              Det vi har att ta ställning till är alltså talmannens förslag
              till ny statsminister. Jag vill dessutom helt kort uttrycka min
              respekt för det sätt på vilket talmannen har skött den uppgift
              som ankommit på honom inför detta val.
            </seg>
          </u>
          <note type="speaker" n="93deac2d">
            Anf. 10 BENGT WESTERBERG (fp):
          </note>
          <u who="bengt_westerberg_c01fb3" xml:id="i-afd297092c5d5fbe-1" next="i-afd297092c5d5fbe-2" n="1894e597">
            <seg n="a0bb8f02">
              Herr talman! Detta tillfälle att avge röstförklaringar vid omröstning
              om ny statsminister har av socialdemokraternas gruppledare utnyttjats
              till att göra ett starkt polemiskt inlägg. Det förhållandet att
              jag inte nu tänker ge mig in i polemik med honom skall inte ses
              som ett uttryck för att jag håller med om
            </seg>
          </u>
          <pb n="7" facs="https://betalab.kb.se/prot-198990--76/prot_198990__76-007.jp2/_view"/>
          <u who="bengt_westerberg_c01fb3" xml:id="i-afd297092c5d5fbe-2" prev="i-afd297092c5d5fbe-1" n="1894e597">
            <seg n="b5134202">
              vad han sade. Vi får i riksdagen den 7 mars anledning att återkomma
              till själva sakdiskussionen.
            </seg>
          </u>
          <note type="speaker" n="d0a34917">
            Anf. 11 JAN BERGQVIST (s):
          </note>
          <u who="jan_bergqvist_61ce81" xml:id="i-801e4e4e0d32ad2b-3" n="07e97625">
            <seg n="85ce9a7b">
              Herr talman! Carl Bildt har tidigare riktat utomordentligt stark
              kritik mot hanteringen av regeringsfrågan och talat om fiffel
              och en massa andra saker. Nu väljer han att uppträda som en väktare
              för vissa former, och han är inte beredd att gå in i en diskussion
              kring dessa saker.
            </seg>
            <seg n="113f2bcc">
              Jag noterade också att Bengt Westerberg använde uttrycket absurd
              cirkus. Kan man använda det uttrycket som en kommentar till händelseutvecklingen
              måste jag nog säga att jag hållit mig inom de ramar som gäller
              för en sådan här debatt.
            </seg>
          </u>
          <note type="speaker" n="f60fe8fb">
            Anf. 12 CARL BILDT (m):
          </note>
          <u who="carl_bildt_001ac2" xml:id="i-0b4e51c435cf7594-3" n="069352d0">
            <seg n="76f6a82a">
              Herr talman! Jag har, liksom de övriga företrädarna för partigrupperna,
              hållit mig strikt inom den ram som vi alltid har haft när det
              gäller omröstning om talmannens förslag till statsminister. Detta
              är inte första gången. Det är en konstitutionell tradition som
              följs. I denna konstitionella tradition har legat, vilket jag
              ber att få erinra den socialdemokratiska gruppledaren om, att
              vi avgivit röstförklaringar men inte ägnat oss åt partipolitisk
              polemik eller debatt om regeringens ståndpunkter i sak eller diskussioner
              om vad som har förekommit på enstaka tidningars ledarsidor, för
              att nu ta ett av lågvattenmärkena i den Bergqvistska uppvisningen
              här.
            </seg>
            <seg n="037f766f">
              Jag bara noterar att det enda försvar som Jan Bergqvist hade
              att anföra för sitt uppträdande var att det föll inom ramen för
              en cirkus och en absurd teater. I denna del är jag beredd att
              instämma med Jan Bergqvist.
            </seg>
          </u>
          <note type="speaker" n="8d2a5dbb">
            Anf. 13 BENGT WESTERBERG (fp):
          </note>
          <u who="bengt_westerberg_c01fb3" xml:id="i-afd297092c5d5fbe-3" next="i-afd297092c5d5fbe-4" n="1894e597">
            <seg n="8ce18e2d">
              Herr talman! Bara en korrigering: absurd teater, inte absurd
              cirkus — och Jan Bergqvist tillhör skådespelarna.
            </seg>
          </u>
          <note n="a7aa002a">
            Överläggningen var härmed avslutad.
          </note>
          <note n="e2189204">
            Talmannen erinrade om att förslag om ny statsminister skulle
            prövas av riksdagen genom omröstning. Denna skulle ske genom rösträkning.
          </note>
          <note n="feeb56e4">
            Följande voteringsproposition upplästes och godkändes:
          </note>
          <note n="2d3d7e78">
            Den som godkänner talmannens förslag att till ny statsminister
            utses Ingvar Carlsson röstar ja,
          </note>
          <u who="bengt_westerberg_c01fb3" xml:id="i-afd297092c5d5fbe-4" prev="i-afd297092c5d5fbe-3" n="1894e597">
            <seg n="0c4ed64a">
              den det ej vill röstar nej.
            </seg>
            <seg n="ff1a77dd">
              Röstar mer än hälften av riksdagens ledamöter nej har riksdagen
              förkastat förslaget.
            </seg>
          </u>
          <note n="9536b3c0">
            Vid voteringen genom rösträkning avgavs 175 ja-röster och 101
            nej-röster. 59 ledamöter avstod från att rösta.
          </note>
          <note n="b7226ec5">
            Riksdagen hade alltså utsett Ingvar Carlsson till statsminister.
          </note>
          <note n="c8154bf2">
            Prot. 1989/90:76 26 februari 1990
          </note>
          <note n="06d55c87">
            Förslag om ny statsminister
          </note>
          <pb n="8" facs="https://betalab.kb.se/prot-198990--76/prot_198990__76-008.jp2/_view"/>
          <note n="88f2e79c">
            Prot. 1989/90:76
          </note>
          <note n="f0118729">
            26 februari 1990
          </note>
          <note n="02e710cc">
            2$ Justering av protokoll
          </note>
          <note type="speaker" n="d8e78136">
            Justerades protokollet för den 20 februari. 38 Meddelande om
            sammanträde tisdagen den 27 februari Anf. 14 TALMANNEN:
          </note>
          <u who="thage_g_peterson_talman" xml:id="i-3e9dd01d2ede6af7-1" n="69278809">
            <seg n="7037838b">
              Utöver vad som tidigare planerats anordnas sammanträde med kammaren
            </seg>
          </u>
          <note n="a4972c11">
            i morgon tisdagen den 27 februari kl. 9.00, varvid statsministern
            kommer att anmäla regeringens sammansättning.
          </note>
          <note n="a3177c2e">
            4$ Kammaren åtskildes kl. 12.32.
          </note>
          <note n="d3c705de">
            In fidem
          </note>
          <note n="d4f6dec5">
            GUNNAR GRENFORS
          </note>
          <note n="04efcd85">
            /Gunborg Apelgren
          </note>
          <pb n="9" facs="https://betalab.kb.se/prot-198990--76/prot_198990__76-009.jp2/_view"/>
          <note n="076b260b">
            o a 7: Prot. 1989/90:76 Innehållsförteckning 26 februari 1990
          </note>
          <note type="date" n="dcd6b257">
            Måndagen den 26 februari
          </note>
          <note n="b04f47e0">
            1$ Förslag om ny statsminister. .........ss.s--ssseresseesserrera
            1 Talmannen Carl Bildt (m) Bengt Westerberg (fp) Olof Johansson
            (c) Lars Werner (vpk) Inger Schörling (mp) Jan Bergqvist (s)
          </note>
          <note n="fc5b8121">
            BION: 2 sö KS EG NE Ke BRN SRA KKR NER VRENA , 28 Justoting av
            prolököllis, »dxs tass RKA bet keneeR MEN 8 3$ Meddelande om sammanträdet
            tisdagen den 27 februari. . ..... 8
          </note>
          <note n="e94f22d6">
            Talmannen
          </note>
          <pb n="12" facs="https://betalab.kb.se/prot-198990--76/prot_198990__76-012.jp2/_view"/>
          <note n="706a99d6">
            gotab 96178, Stockholm 1990
          </note>
        </div>
      </body>
    </text>
  </TEI>
</teiCorpus>
